# -*- mode: mandoku-view; -*-
#+DATE: 2016-06-08 5:53
#+TITLE: 蔗菴範禪師語錄
#+PROPERTY: CBETA_ID J36nB369
#+PROPERTY: ID KR6q0506
#+PROPERTY: SOURCE Jiaxing Canon Vol. 36, No. B369
#+PROPERTY: VOL 36
#+PROPERTY: BASEEDITION J
#+PROPERTY: WITNESS master
#+PROPERTY: LASTPB <pb:KR6q0506_J_022-1001b> 
#+PROPERTY: JUAN 22
蔗菴範禪師語錄卷二十二¶
侍者智忍錄¶

* 愚菴老和尚贊下¶

#+BEGIN_VERSE
「　曠劫今時全家籍沒五位三玄不存毫忽人天猶大¶旱之望雲雷龍象若迷津之觸船筏的的胸襟流出¶往往不將為事宜爾子孫具大海之口無繇分析咄¶一任長年挂東壁」
#+END_VERSE
¶

#+BEGIN_VERSE
「　如來行處不行時人作底不作見經常美器無半句¶好言擢芻狗棄材則多方相顧未出門先勘破謂趙¶州是笨貨似者般無賴阿師與道既不相應定入生¶死輪迴輥到盡未來際其惡聲尤然流布」
#+END_VERSE
¶

#+BEGIN_VERSE
「　見青山隨客去臨綠水喚人來現成公案不須尋討¶生機圓妙何用安排南山鱉鼻蛇橫拈倒弄東海赤¶梢鯉飲氣曝腮笑雪峰甘心擔項上銕枷當年能不¶俊哉咦自身陷入不深省偏說杭州是阿獃」
#+END_VERSE
¶

#+BEGIN_VERSE
「　謂渠忤時絕物相見卻也和融道他弘慈攝化觸著¶則如大蟲縱格外神機唯隨宜而厲俗操從上法柄¶不挾勢以鼓聾謦欬笑談活埋龍象揚眉瞬目賺殺¶英雄無繩無墨人難測佛祖從來立下風」
#+END_VERSE
¶

#+BEGIN_VERSE
「　古怪心胸蹊蹺面貌無股肱而到處稱尊任瀟灑而¶隨腔換調點野狐涎成無上醍醐撮狂狗糞當格外¶香料致令後代兒孫箇箇頭搖尾髚道此便是竺土¶大仙東西密付的祖意教意同燈相照白日裏將人¶欺黑山下作鬼叫如今早見狼藉久後去剎剎爭雄¶塵塵鼓鬧七花八裂之殃免不得謂愚菴老子所出¶之惡少敢復對兩峰長歎付之一笑」
#+END_VERSE
¶

#+BEGIN_VERSE
「　萬不為多一不嫌少分析參差受用恰好天地依之¶轉旋晝夜由之明曉致使四方龍象聞風而驚睹影¶而服者處處不相捨離若螣蛇之纏繞」
#+END_VERSE
¶

#+BEGIN_VERSE
「　親近二十年想起實可懊西來大意不教我參北斗
<pb:KR6q0506_J_022-1001c>¶藏身不向我道說不來底要我說來行不到底要我¶行到及問綱宗旨趣不是熱罵便是冷笑今日要人¶撐潑天門戶搜窮枵腹枯腸只得直言相告鸞皇種¶性多仁梟獍生成不孝」
#+END_VERSE
¶

#+BEGIN_VERSE
「　口裏喃喃心中惴惴欲爐峰疊翠望聳一時使洞水¶長清美流萬世唱白雪歌可以高可以低喝廬陵米¶不作賤不作貴試問圓禪你如何會仁者見之謂仁¶智者見之謂智」
#+END_VERSE
¶

#+BEGIN_VERSE
「　此箇山翁誠為異差天崩無憂地裂不怕紙上描來¶卻似真眼中看去渾非假高挂虛堂莫隱藏繇人贊¶歎繇人罵乃拊掌曰當年性氣不容情今日流傳成¶話杷」
#+END_VERSE
¶

#+BEGIN_VERSE
「　寶鏡堂中分妍析醜夜明簾外從西過東惟自已將¶水洗水要別人拏空塞空但看一樁錯謬莫問萬事¶玲瓏說不像畫難工雖然不得巳尊為達磨三十八¶世匡扶大法之祖翁」
#+END_VERSE
¶

#+BEGIN_VERSE
「　隨無明流住妄想境射雲門之毒有意無意盡遭殃¶說脫空之言千人萬人俱弗醒不將上古為猷偏與¶今時作梗所以撞著惡冤家鼻繩受制苦求饒世出¶世間那箇肯」
#+END_VERSE
¶

#+BEGIN_VERSE
「　犢子新生不怕虎事事爭先欲跨古鞭笞佛祖總無¶慚垂老惡形沒處躲淡抹輕描宛似真細看仰瞻猶¶未妥渠儂面目要全窺日上扶桑夜當午」
#+END_VERSE
¶

#+BEGIN_VERSE
「　不事事賢者謂其剛大惟恂恂智者謂其中和有時¶放曠不拘肘後懸當風之印有時堅密不動口邊擲¶織錦之梭到者裏我卻不能測度敢問昭公辨看是¶甚麼乃彈指一下曰唵囌嚕唏唎娑婆訶」
#+END_VERSE
¶

#+BEGIN_VERSE
「　七顛八倒斷巷絕鄰洞山三斤麻絞乾見浪曹源一¶滴水洗盡情塵斥涅槃妙心祭閒神殘物以山河大¶地為自己家珍誇道施恩無極那知愛人不親若謂
<pb:KR6q0506_J_022-1002a>¶愚菴老漢只消如此贊歎認著依前猶隔津」
#+END_VERSE
¶

#+BEGIN_VERSE
「　問此事無指示燕坐為著實提持痛罵當慈悲法施¶訐露釋迦醜拙千古未聞暴揚彌勒過愆無所不至¶其世智辨聰大膽庸夫到渠根前靡不藏鋒斂翅如¶今撞著對頭拖過南嶽拽上天台敢曰真人無位」
#+END_VERSE
¶

#+BEGIN_VERSE
「　資聖開山明湖織屨將黑豆換人眼睛以無求定吾¶宗旨紅蓼灘白鷗渚盟在於心懸羊頭賣狗肉風來¶過耳若夫東西密付脈脈相承以至千七百箇老鈍¶漢底家私不直一唾而巳」
#+END_VERSE
¶

#+BEGIN_VERSE
「　法門以馳競稱尊師獨愛退休為上時賢以廣陜分¶岐師則示平等心量慈楫櫂於中流獘病救於道喪¶使德山氣質猶雄將雲門家風破蕩斷人命根凡聖¶莫遺暢自本懷佛祖不讓宜若差異眾生聞者驚疑¶見者嫌謗丹青粉繪轉淆訛竊比虛空略相當」
#+END_VERSE
¶

#+BEGIN_VERSE
「　續洞上宗佩雲門印忽卷忽舒半疑半信蕩野狐窟¶而唯炯雙眸樹金剛幢而不搖三寸神見神驚鬼亦¶愁獨許悟禪敢親近(悟禪尼請)」
#+END_VERSE
¶

#+BEGIN_VERSE
「　玉笥峰前呵佛罵祖金牛湖上作啞妝聾排群邪無¶謙讓摧眾辨少含容深信者高山仰止淺見者毀謗¶成風吁種種淆訛難定奪且同杲日挂長空(止謙禪人請)」
#+END_VERSE
¶

#+BEGIN_VERSE
「　舌上奔雷目中閃電一句截流萬機回換散而六合¶慈雲卷而獨行無伴惡口罵人謂我誓願宇宙雖寬¶甚處著得你來秖宜松間石上俯而視坐而倚徜徉¶玩月語溪畔(月溪禪人請)」
#+END_VERSE
¶

#+BEGIN_VERSE
「　當散木垂陰之時而生此倔疆枝幹負懸絲慧命式¶俎豆於鷲嶺熊峰其洞山祖翁面目儼在古聖今賢¶類之莫齊萬別千差毀之不采雲門室中五六年明¶聖湖頭十七載問祖意教意輾得骨露皮穿若謂以¶心印心盡是謾神鬩鬼至今隱恨填胸深冤難解向¶之則厭背之則餒所以行蹤南北西東形影不相離
<pb:KR6q0506_J_022-1002b>¶捨忽然磕著舊時痛處禁不得高聲叫云悔悔」
#+END_VERSE
¶

#+BEGIN_VERSE
「　青原授石頭住山鈯斧黃檗容臨濟倒捋虎鬚偏渠¶一生執拗不與千聖同途平川不肯利涉險路最愛¶橫趨器識自雄者叱為眼裏刺機智毫無者視作髻¶中珠直欲人人蕩空家業脫盡皮膚奚翅諸佛俱遭¶抑逼列祖咸被擨揄猶自吳地尋思越山坐想不知¶銜恩者孰也受冤者誰乎噫嘻莫怪我褊淺狹劣立¶處孤危負懸絲之命脈憂深慮遠恆扼腕而痛呼」
#+END_VERSE
¶

#+BEGIN_VERSE
「　兩箇癡獃全無拘束指火為冰拗直作曲事事異乎¶常流著著變於棋局化鹿山中見面日惡氣衝人金¶牛湖上聚首時和光混俗說甚父子投機大似冤家¶攢簇江北江南任怨任讟師惟去住本翛然我則孤¶危免相續臨風坐石聽叮嚀得休來伴居嵒谷(并師同幀)」
#+END_VERSE
¶

#+BEGIN_VERSE
「　至性不移忘懷自適日中一餐夜後一息高洞上最¶耀之燈厚世間先春之德祖道藉以坦平綱宗賴而¶整飾正法門倒置之倫蕩庸流淺隘之習曉鶯啼在¶綠楊煙陌路悠悠人未識(道曉悅禪師請)」
#+END_VERSE
¶

#+BEGIN_VERSE
「　化鹿山裏栽田叟強項古來所未有砥澆情分不容¶辭當風寶印懸於肘正法垂秋悲痛深掞藻時賢空¶雙手家聲赫奕蓋諸方雲籠皓月獅子吼短策孤舟¶隨處尊鐵鑄心肝血盆口明明遍界不曾藏謂此是¶也成窠臼疑殺滔滔天下人殃及子孫最難剖(時也霖禪¶師請)」
#+END_VERSE
¶

#+BEGIN_VERSE
「　蝎口傷人不將為事慈心育物博爾難名貴買瓶匋¶破沙盆行行奪價賤賣雲門乾矢橛步步爭衡郢上¶陽春從來寡和世間彩鳳咸式以鳴君不見二三四¶七俱驚訝九曲黃河此日清」
#+END_VERSE
¶

#+BEGIN_VERSE
「　曲唱新豐調翻舊案韻高煙雨樓前響徹石頭城畔¶敢退讓則跡遠塵囂匯異同則力能砥捍統萬化謂¶至道之尊形群品稱鴻慈之曼此皆被恩承訓者妄
<pb:KR6q0506_J_022-1002c>¶測涯岸其惟獅蟲自囓法社堪虞面以憔悴髮以白¶皚乃是伊苦心一片(金陵衍乘禪人請)」
#+END_VERSE
¶

#+BEGIN_VERSE
「　面非遠人情而冷憂實因祖道而深從來無禪說得¶惟將諸毒含心毒氣現時一味冤親平等怨聲起處¶渾家異口同音師風欲行古法運薄在今猶望歲寒¶竹裏坐石床倚作水龍吟(竹林行樂)」
#+END_VERSE
¶

#+BEGIN_VERSE
「　過金沙斷除髑髏前妄想入玉笥揀得火聚裏眉毛¶謂天上天下獨尊惟我乃提綱挈領肅若霜標因堅¶忍在躬衝開一切迷頑之煙島以鴻慈遇物騰湧大¶千剎海之波濤決憍慢墻垣毫力不借撤正偏戶牖¶八臂匪勞故吳山傾慕越地興謠實猶爭本圓照而¶為之師者擾擾紛紛無砥止順風聽響浙江潮」
#+END_VERSE
¶

#+BEGIN_VERSE
「　性情特達懷抱寬洪丹青巧思描畫難工撫愚頑多¶般安忍攫龍象獨擅稱雄痛古道封於耿介乃至德¶溢而渾融任毀譽遍界猶雲月行空善示迷方歸正¶轍惟千古之上有如是知識然未聞沸諠若此之憧¶憧願其未歇興亦未終更將碧眼藏眉底閩地佳山¶看不窮」
#+END_VERSE
¶

#+BEGIN_VERSE
「　身惟任重凜芙蓉弘法之謨力為砥澆銷諸方分河¶之見揚新豐遍地之家聲高雲門極天之墻岸晴空¶響霹靂直令膽喪妖狐黑夜繡鴛鴦豈用針穿玉線¶恆追昔慨今未嘗不扼腕攢眉乃傷夫假我販沽時¶衰道變故至親骨肉嫉惡若仇讎矧佛祖人天敢測¶其涯畔譆寰中獨據自如如恣爾後賢誰覿面」
#+END_VERSE
¶

#+BEGIN_VERSE
「　一種平懷諸緣絕絆舌上有殺活之鋒眼中無聖凡¶之見高太陽之照碧落爭輝壯雲門之猷赤心獨擅¶十剎春風白髮年六橋秋月孤舟岸差排佛祖令肅¶嚴霜為法心雄語如劈箭人天愛而親波旬憎而怨¶是故秪好聞名不可見面」
#+END_VERSE
¶

#+BEGIN_VERSE
「　捄時多熱心為法無情面千聖睹影而驚群賢聞名
<pb:KR6q0506_J_022-1003a>¶而顫我所師若有違君久事誠不厭猶謂優曇瑞世¶開調轉胡笳響碧漢」
#+END_VERSE
¶

#+BEGIN_VERSE
「　吼野金毛嘯風石虎雄利生心熾無明火誓扶正法¶人皆為寇讎欲砥狂瀾孰不稱怨苦樂山樂水暢盡¶本懷是親是疏傾以肺腑繼武雲門有克家須識箇¶愚菴老祖」
#+END_VERSE
¶

* 近代知識禪師贊¶

** 離愚志和尚¶

#+BEGIN_VERSE
「　捄時妙藥活命靈符細以應細麤以應麤分崆峒之¶明燈照徹幽奧增鑑水之波浪普潤焦枯踏翻聖凡¶深窟趯倒魔孽紅爐飄飄若孤舟不繫耿耿以法道¶為㥚舉世間儔疏侶絕兜率院弟應兄呼」
#+END_VERSE
¶

#+BEGIN_VERSE
「　接弁山脈續洞上燈爪牙捷疾行解精瑩馳求冰冷¶貴勢羽輕九逵布譽一片熱情色養盡禮至性天成¶壎箎雅奏難弟難兄道林鬱鬱後彥錚錚不待描畫¶面目分明(以揆法姪請)」
#+END_VERSE
¶

** 清涼三疾和尚¶

#+BEGIN_VERSE
「　嚴霜面孔皓月丰神未測其端謂難湊泊若窺其奧¶如飲醪醇金粟山中橫機不讓雲門室內受屈無伸¶慕嬾瓚之遺芳萬緣不顧效龍山之遠遯一缽隨身¶見時習日移握拳透掌痛古風絕響囓齒穿斷三十¶年後為兄雪憤聲冤者賴有昶公邈得其真(曉㟶昶姪請)」
#+END_VERSE
¶

** 福勝一機和尚¶

#+BEGIN_VERSE
「　體潤崑岡之玉骨堅麗水之金承愚菴之記莂見佛¶日巳披襟懸肘後靈符千妖斯遁朗胸中寶鏡諸累¶無侵出為春雨處作時箴三伏賣松風少能酬價九¶秋邀明月堪與盟心若欲識渠休再問石頭路上指¶南針」
#+END_VERSE
¶

** 龍田柏子和尚¶

#+BEGIN_VERSE
「　拋撇楚山雲撈摝吳水月參寶壽而氣高見愚菴而
<pb:KR6q0506_J_022-1003b>¶心折遇物披杲雪之懷赴機掉靈鋒之舌直將諸聖¶揶揄豈畏千魔衝突噫世衰矣道獘矣何假端詳而¶細說斯人也乃吾同門是法中之傑維猶子靈公宜¶珍重秘韜切忌等閒輕洩(靈岳統姪請)」
#+END_VERSE
¶

** 蓮華龍門大師¶

#+BEGIN_VERSE
「　太白峰前分路鴛鴦湖畔重逢挹其丰骨儼乎舊容¶賣八閩松風無人酬價劫三山營寨自喜衝鋒入天¶界室歌謠相續連大好山脈絡疏通樂澹忘水邊破¶屋慎潛躍雲外孤節是所以溪深杓柄長來機亦赴¶钁頭三斤銕盡顯綱宗抑何必登曲彔搖麈尾圖熱¶鬧謂之禮樂雍雍臨行翻𨁝跳踵躅有英雄」
#+END_VERSE
¶

** 天華達虛耆舊¶

#+BEGIN_VERSE
「　生緣蒿壩脫白雲門望之則厲即之也溫扶天華之¶古剎同德同心整石頭之大路忘曉忘昏為眾無欺¶安危獨任治身有法冰檗自吞是故被其慈風者山¶高而仰戴其至德者人傑而尊有此昭昭功業秩秩¶兒孫千載而後孰曰非叢林之柱石溯耶水之淵源¶者哉」
#+END_VERSE
¶

** 德音老宿¶

#+BEGIN_VERSE
「　身無長物手握明珠謙光照人澹漠自娛此道不忘¶研究出語脫盡皮膚松貞而交友秋霜而誨徒不愧¶雲棲裔家聲正不殊十五年前看道貌從心還是舊¶規模」
#+END_VERSE
¶

#+BEGIN_VERSE
「　生緣東浙遯跡西湖踵雲棲之後塵香清蓮沼篤愚¶菴之最契操挾松孤三十年雙眸炯盱碧漢二六時¶片雪飛向紅爐參方者臨門脫其拖泥之屨情封者¶扣戶示以走盤之珠慈惠等濟真俗咸孚韶陽言普¶趙州道無爭如我貝多不顧湛寂跏趺坐斷白鶴峰¶縱橫如意而聲滿寰區識不識莫躊躇這是南山老¶尊宿抑以規持末學之良模(慈渡濟禪人請)」
#+END_VERSE

<pb:KR6q0506_J_022-1003c>¶

** 靜聞關主¶

#+BEGIN_VERSE
「　怪哉此漢莫測端倪世有險峻渠無高低受業天寧¶纖毫不顧情投雲水雙手提攜有寶壽之慈和一旦¶拋撇遭愚菴之惡辣偏欲攀躋白地上誘人犯法憑¶空裏與賊過梯擬贊則增纇加毀則無稽別有些兒¶好處堪佩服而品題笠挂杖頭橫膝上愛閒日日聽¶朝雞」
#+END_VERSE
¶

** 香萃妙明禪師¶

#+BEGIN_VERSE
「　德豐者豈藉於位重道粹者不湎於時求昔者雲棲¶真寂以簡素之道化斯末葉猶驚蟄之雷響遏閻浮¶欹哉妙明禪師能振其猷不媿為蓮沼之的胤乃運¶載惑海之蘭舟水邊活計林下優游心同皓月身若¶輕鷗平生標致略相似香萃風飄滿秀州」
#+END_VERSE
¶

** 蘊微禪師¶

#+BEGIN_VERSE
「　慈藹同春風而布大野萬物以此育焉道義並高山¶而聳層霄四方莫不睹者若其操縱得宜賢愚等視¶觸虛舟不怒經[番*風]瓦不怨以柔和善順而入於遊戲¶大解脫門咦匪夷所思也」
#+END_VERSE
¶

** 大輿禪師¶

#+BEGIN_VERSE
「　眉挂晴霞襟懷秋水偭白眼儔聽黃鶯語藐聲譽而¶動若鴻飛鼓逸志而怒猶鵬徙道如謀合搜尋百草¶頭邊誼以均持突出萬人叢裏賞流泉之韻調與誰¶鄰短駢巧之風藹同花墅彭蠡灣頭響徹夜濤野鶩¶林禽毅然驚起」
#+END_VERSE
¶

* 禪人請自贊上¶

#+BEGIN_VERSE
「　苔生舌上茆塞胸次德輶鴻毛智窮鼠技三喚三應¶青白不分半吞半吐語言無味生同里不近鄉情扣¶祖關惟深詬詈逆其性谷吼雷鳴適其意風清月霽¶以之為人天師則深毀以之為乾矢橛則過譽者樣¶人如何做得玉笥親孫愚菴後裔應侍者擔取去懸
<pb:KR6q0506_J_022-1004a>¶向盛澤灘頭好聽煙波鼎沸(谷鳴應侍者請)」
#+END_VERSE
¶

#+BEGIN_VERSE
「　林木池沼能演法音墻壁瓦礫皆生光耀獨有者廝¶全無孔竅摶撮土欲障撼地之瀾捏寸繩擬放翀天¶之鷂仰先哲則多慚撫後昆則致誚詵公繪之何所¶欣樂異時若展開大蟲戴紙帽驚人亦好笑」
#+END_VERSE
¶

#+BEGIN_VERSE
「　寸陰不貴尺璧非寶參禪不悟聽教不曉涓滴不洩¶處貧恨一身多和光同塵時富嫌千口少逼佛祖活¶陷泥犁誘黧奴成無上道此話傳播諸方天下人盡¶笑倒玉笥處處皆英才獨你如喪家之狗東吠西嗥¶仇而疾之者紛紛擾擾」
#+END_VERSE
¶

#+BEGIN_VERSE
「　操道無變通稟資亦椎魯坳堂上行舟螫瓮裏蹲坐¶眼如達磨見梁皇氣似將軍射石虎真實相為謂其¶少謙和脫略商量謂其太剛果明明薄福形儀人人¶怕來合火益公請圖何以取我或有些子毀贊皆可¶默時蜀錦花鋪語時燈心銕裹更有一句好流傳五¶五原來二十五(果謙益副寺請)」
#+END_VERSE
¶

#+BEGIN_VERSE
「　舌頭無骨耳朵無竅佛法不知只會亂道謗雲門謂¶是乾矢橛薄愚菴喚作無毛鷂到閩山遇見謝三郎¶定罵言不奉非輔不順非孝以莊侍者你當為我證¶之曰雲門兒孫獨此不肖(以莊侍者歸閩請)」
#+END_VERSE
¶

#+BEGIN_VERSE
「　弄雪峰蛇開雲門口或說定法甲乙丙丁有說不定¶子午卯酉趁起石虎橫行喝住金烏倒走看看星散¶雲飛嘮嘮指槐罵柳自道一副熱腸傍觀百般露醜¶璋侍者不必細沉吟書諸紳懸於肘他日逢人為舉¶揚秪言箇兩兩不成雙三三亦非九庶幾汝我不相¶孤負(璋侍者侍側)」
#+END_VERSE
¶

#+BEGIN_VERSE
「　曾詣弁山泥中踏著毒刺後到玉笥火裏揀得寒冰¶廿載將白雲冷看一身同紅葉秋騰嘔出祖師心絕¶無慚耿剔瞎人天眼何有哀矜作事機先敗露謀為¶陣後興兵善善惡惡脈脈繩繩敢問你是為誰非大
<pb:KR6q0506_J_022-1004b>¶鑑之真種即弘覺之雲仍」
#+END_VERSE
¶

#+BEGIN_VERSE
「　鑿山透海煉石補天別箇皆誇巧妙此漢獨抱愚顓¶虹橋上誘人拍鞠蹄涔裏慣自行船因入深村敲碎¶乞兒飯碗驀行鬧市闖散狂客酒筵岫雲飛白岩桂¶奏妍難辨析無背面咦見了更參三十年」
#+END_VERSE
¶

#+BEGIN_VERSE
「　酖酒殺人砒霜殞命以此較量很惡尤勁放白鶴出¶銀籠擒猛虎入錦阱觀其默平地浪翻聽其語青天¶火迸不坐尊貴之樓勿行正偏之令便擔去塵埋鼠¶咬裏臭穢拭瘡膿有甚杷柄」
#+END_VERSE
¶

#+BEGIN_VERSE
「　道德全虧行解總缺任重福輕露盡醜拙佳話不曾¶世上傳麤言頻在口頭說篾籃盛水笊籬撈月志不¶休意不歇終日奔忙此一片屈曲衷腸看你到幾時¶對人決絕」
#+END_VERSE
¶

#+BEGIN_VERSE
「　山路聞雷驚碎膽雲門遭𨈀喪家珍遠翥潛蹤情尤¶不可拌命攝級所恃無鄰為人轉生迂拙鬢絲日覺¶增新百年過半不深省是你癡獃無比倫」
#+END_VERSE
¶

#+BEGIN_VERSE
「　耳如新卷葉眼如葡萄朵佛到不為情魔來反合火¶無心言語斷人腸實意操持與道左花巧崇時膠漆¶非古舐蜜厭甜食茶嫌苦謀略既不足以周身敢謂¶撐祖父潑天之門戶」
#+END_VERSE
¶

#+BEGIN_VERSE
「　寐則夢馳寤則心想時好乃違虛名徒攘履至難坦¶然不驚遇無事悒乎抱怏自巳尚是冤家豈望後人¶思仰慰我者多深埋糞壤羽短毛長任磨蕩」
#+END_VERSE
¶

#+BEGIN_VERSE
「　有問西來大意向道東方日出推究從上古錐如此¶瞎驢無匹肅彼千官舞其八佾德有所慚志不可必¶棄置路傍亦何惜」
#+END_VERSE
¶

#+BEGIN_VERSE
「　匡廬夢做巳深雲門債還未了求人心念是肫肫謂¶我禮儀非皎皎獎借無古松傳譒惟小草莫憂愁休¶煩惱當過差徭三載時春風隨路聽啼鳥」
#+END_VERSE
¶

#+BEGIN_VERSE
「　頑無以制愚不可及言裏傷人暗中抽骨提祖印將
<pb:KR6q0506_J_022-1004c>¶方木投圓竅操化權掬滄海入涓滴門前山深水寒¶天際日昇月沒啐啄同時古今不易偏要排老達磨¶聽而不聞視而不識若如此為人未免道箇呆頭枉¶費勞力」
#+END_VERSE
¶

#+BEGIN_VERSE
「　出世背道匪忠也棄親遠師非孝也偕時躁競無節¶也盜名竊位不義也灰冷意智恥當車以怒蜋捩轉¶面皮判先覺為野馬好不見揚罪亦難寫且挂長隄¶綠樹枝一任風吹雨打」
#+END_VERSE
¶

#+BEGIN_VERSE
「　愚菴會下人盡是法中傑唯此媿野謀踽涼類跛鱉¶捏餬餅轉作饅頭指精金化為頑鐵臥冰匪謂寒蹈¶火不言熱一朝相見閻羅王兩同心奏西江月」
#+END_VERSE
¶

#+BEGIN_VERSE
「　髮飄秋雪面染暮霞茫茫業識滾滾塵沙麈尾輕搖¶明祖意馬蹄亂踏惱人家只恐世間容不得好從萬¶山堆裏忘緣兀坐且消受些天皇餅趙州茶」
#+END_VERSE
¶

#+BEGIN_VERSE
「　石頭能說法土塊解放光唯有蔗菴老作事盡脫腔¶乍喜乍嗔仙露抹春山之黛忽彼忽此和風聯野鷺¶之行喜嗔情絕彼此形忘中九下七如何贊揚幾處¶隨人乾打鬨曾無片語到諸方」
#+END_VERSE
¶

#+BEGIN_VERSE
「　貌不驚人才式誦帚卻步上危坡面南觀北斗欲大¶嵩少之門氣竦雙眸擬決當今之滯患惟隻手然則¶要蕃衍宗猷琢磨瓊玖且待三十年後」
#+END_VERSE
¶

#+BEGIN_VERSE
「　禮絕尊卑易情均上下難不能東掣西掣豈得言端¶語端相偕愛踏月華白獨嘯寧怕風色寒此日自為¶無檢束過後誰將冷眼看阿呵呵者樣滯貨秪合拋¶向千尋濁水聽渠落魄五湖灘」
#+END_VERSE
¶

#+BEGIN_VERSE
「　謂此是蔗菴雲裏遠山不露謂此非蔗菴水上閒鷗¶相顧鬧市樓頭聽管絃自哂多生始遭遇有問夫子¶之道為忠恕雲門之道如何指註大洋海底火燒天¶盤陀石上無根樹」
#+END_VERSE
¶

#+BEGIN_VERSE
「　尊之非為榮毀之不謂恥相見萬仞崖前推人一踏
<pb:KR6q0506_J_022-1005a>¶到底玄要總不商量偏正何曾說起詆佛祖為飛埃¶視蛇虺如赤子若此而欲提封九有控制八紘豈有¶此理」
#+END_VERSE
¶

#+BEGIN_VERSE
「　作事遲疑發言鄙陋心非因少鹽醬而愁面不為無¶茶飯而瘦續慧命固負熱腸競澆風自知妄謬種種¶如幻出生著著受人指詬地爐邊話徹主賓峻厥祖¶胄子細看來依舊依舊」
#+END_VERSE
¶

#+BEGIN_VERSE
「　逆順中做好生涯色聲裏擴充眼耳入魔宮抉魔籓¶探虎穴獲虎子自謂其志不欺孰信其言如矢欲閑¶祖父之道復玷辱於祖父欲敦兄弟之情反遺猜疑¶於兄弟皇皇一生滔滔奚砥故反求諸巳而巳矣」
#+END_VERSE
¶

#+BEGIN_VERSE
「　識不通方語無可聽生緣松陵曾負德於劬勞受業¶雙林終孤恩於規正欲跳出險惡墻垣反墜入是非¶坑阱救巳無門利人何徑踽踽涼涼蹭蹭蹬蹬越艇¶吳歈一片心秋水明蟾兩相映」
#+END_VERSE
¶

#+BEGIN_VERSE
「　入廛意勤勤見人水漉漉知識有此洪規不肯依他¶條目栽田博飯甘地藏清寥謝事省緣佩天寧教育¶獨怡石上看蜚鴻更愛溪邊結茅屋丹桂風搖萬樹¶金青山月皎一團玉呵呵讓之有餘爭之不足」
#+END_VERSE
¶

#+BEGIN_VERSE
「　星坐驛馬宮在磨蝎水碧山青東衝西突主賓互換¶拉樵子於古路秋煙唱和同時環漁翁於平湖夜月¶涅槃心既蕩除正法眼亦喪滅雲跡未能泥形不屑¶縱使衍慧命於塵剎無疆有甚奇特」
#+END_VERSE
¶

#+BEGIN_VERSE
「　嚴身行寡應世緣微驅象龍致雨摶畫餅充飢事碌¶碌而紛然罔解恢弘法印力兢兢而竭矣不能撥正¶化機謂有繩墨強石人受敕最無分曉要浪子賦歸¶將排上列祖之席恐難免千載之譏爭如灑落無拘¶綠樹中聽黃鸝細語清溪外隨白鷺低飛(存顯聖祖堂)」
#+END_VERSE
¶

#+BEGIN_VERSE
「　鈍鳥翻風狂猿捉月役役不休栖栖不歇白地上掘¶窖埋人黑夜裏開門引賊即今巳是神見神驚鬼遭
<pb:KR6q0506_J_022-1005b>¶鬼蹶又何待日後怨切於心恨入於骨」
#+END_VERSE
¶

#+BEGIN_VERSE
「　色界非霸聲疆何保衣取禦寒食無求飽逐念紛飛¶隨緣顛倒遊太虛中不為寬坐微塵裏匪謂小一毫¶佛法沒相干天豈容伊世上攪」
#+END_VERSE
¶

#+BEGIN_VERSE
「　山間風色溪上月華逢緣不借怡悅無差但不應冒¶住持之任排神鬼之衙吐德山口中怨氣擔雪峰項¶上銕枷雖是自作自受不敢短歎長嗟終使人道當¶斯世而有斯人出踏得乾坤如亂麻」
#+END_VERSE
¶

#+BEGIN_VERSE
「　我山嵯峨慢幢高豎絕無悟本豪雄偏合風顛隊夥¶大樹大皮纏小樹小皮裹瓊花園裏策馬長驅惡趣¶門前結廬深躲紫燕語嬌黃鸝韻嫵飽噇閒聽無可¶不可」
#+END_VERSE
¶

#+BEGIN_VERSE
「　硬似兜羅綿軟如純鋼銕向上機莫能知末後句無¶可說一味順風撒沙多見受冤難雪業兮山翠層層¶累兮江波滑滑是與非失與得且到閻老面前一并¶歸結」
#+END_VERSE
¶

#+BEGIN_VERSE
「　紅爐裏可出沒白刃上能撮摩唯此活落漢親近轉¶淆訛兩手提得起底輕心按過一毫說不上底巨力¶刮磨卞璧喝成燕石巴音翻作郢歌眼中刺法中魔¶豈獨謂成人者少敗人者多」
#+END_VERSE
¶

#+BEGIN_VERSE
「　摑須彌粉碎吸大海枯乾未進思退一曝十寒謂有¶準繩春風酡面為沒定據生銕鑄肝成佛作祖自知¶無分呼牛喚馬孰可著銜畢竟是箇甚麼十字街頭¶活賊三更月下巡官」
#+END_VERSE
¶

#+BEGIN_VERSE
「　移山塞海背實蹈虛不食空王爵祿安假鴻雁傳書¶喚十方作驢謂龍門有心無膽配萬物為馬笑莊生¶少智多愚及至問著你有何伎倆強撦趙州來蓋覆¶為言東壁挂胡蘆」
#+END_VERSE
¶

#+BEGIN_VERSE
「　緣木求魚提籃取水無句是單傳有言非直指搖白¶拂謂是鷲嶺花垂清涎當作熊峰髓月下敲不二之
<pb:KR6q0506_J_022-1005c>¶門燈前論一貫之旨冷煖惟自所知話柄挂人唇齒¶毀決定深譽未必美三界混融一生知己藹藹悾菴¶翁翩翩鴻跡子(悾菴即楊旨音居士請)」
#+END_VERSE
¶

#+BEGIN_VERSE
「　奔名若磨盤空裏走競譽如雲中獅子吼四生慧命¶不顧目前歷祖憲章拋向腦後在資聖指白說黃來¶雲門捉襟露肘開罪古人謂蛇鑽入竹筒焉知自己¶蝦跳何曾出斗」
#+END_VERSE
¶

#+BEGIN_VERSE
「　面多寒色竅不玲瓏歸功無至大之業悅時少阿順¶之容俊哲排肩見猶未見英乂接踵逢若不逢胼拇¶之譽太虛充滿噬臍之歎滄海難窮始謂埋沒自己¶終以帶累先宗」
#+END_VERSE
¶

#+BEGIN_VERSE
「　瞠開兩箇看雲眼生就一條齧檗心險惡道途行遍¶了無才苦硬住叢林罵雨罵風情懷倍很耐寒耐熱¶旨趣難尋流水靜落花深危坐終朝閒屈指沒韻詩¶成孰共吟」
#+END_VERSE
¶

#+BEGIN_VERSE
「　為道未能精操密練厲行未能雪杲冰瑩對機未能¶雷揮電埽出言未能玉振金聲兔角杖也勿捏龜毛¶拂也勿橫冷冷落落崢崢嶸嶸雲門麟鳳充寰宇不¶信頑嚚有此僧」
#+END_VERSE
¶

#+BEGIN_VERSE
「　東西南北之人浮定有無之跡或時與惡趣對門或¶時與天宮隔壁發群生願不逗群生機穿如來衣不¶入如來室贊之徒勞毀之何必冤家處處得逢渠莫¶問親疏成兩立」
#+END_VERSE
¶

#+BEGIN_VERSE
「　楊岐左慈明勞役一生汝亦輔山僧馳求三載飽眾¶多之腹用谷量雲遂無厭之心授卮酌海理與事越¶風集竅鳴言與行符日久話在雲門曲和換新腔打¶鼓當陽齊喝彩(應監寺請)」
#+END_VERSE
¶

#+BEGIN_VERSE
「　身若繁蕉髮同衰柳人善力揚已過弗剖思退檢則¶撫物外疏欲進求則循省內負不顧無常符到便走¶豈非為五濁惡世而生此剛強之叟」
#+END_VERSE

<pb:KR6q0506_J_022-1006a>¶

#+BEGIN_VERSE
「　形兀枯椿心炎熾火談忠孝於大舜為未侔競勢利¶在庸夫實不數挺立每爭曹溪之正傳高標欲跨洞¶山之英武遺玷於師沽名於祖嗚呼儼吏曹竊法以¶絡天下之貨財焉得謂雲從龍風從虎聖人出而萬¶物睹」
#+END_VERSE
¶

#+BEGIN_VERSE
「　聞名慈祥見面嫚侮無端乃發長吁有語不肯輕吐¶辨覈古今剪除情想稠林咨決大事蕩盡是非城府¶嫉者多毀者普別處容你不得秪可與文殊堂裏萬¶菩薩歡則同歡苦則同苦庶幾長年好合火」
#+END_VERSE

<pb:KR6q0506_J_022-1006b>¶

