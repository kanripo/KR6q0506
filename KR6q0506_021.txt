#-*- mode: mandoku-view; -*-
#+DATE: 2015-08-30 21:53:13.478289
#+TITLE: 蔗菴範禪師語錄
#+PROPERTY: CBETA_ID J36nB369
#+PROPERTY: ID KR6q0506
#+PROPERTY: SOURCE Jiaxing Canon Vol. 36, No. B369
#+PROPERTY: VOL 36
#+PROPERTY: BASEEDITION J
#+PROPERTY: WITNESS J
#+PROPERTY: LASTPB <pb:KR6q0506_J_021-0995c> 
#+PROPERTY: JUAN 21

 蔗菴範禪師語錄卷二十一¶
侍者智炅錄¶

佛菩薩贊¶

世尊¶

#+BEGIN_VERSE
「　出身處語言古怪雲門跛師要捶你危亡莫測歇手¶時作事蹺蹊迦葉老兒要笑你是非難明以此兩段¶概見生平那更堪塵剎內臥不安枕風雨中衣不蔽¶形含尤忍垢激濁揚清謂提劫前慧命能衍向上宗¶乘致使四天王心心不捨眼眼相睜卻道我多年未¶曾說著一字難陀自有通人愛翻轉缽盂盡底傾(二尊¶者侍側四天王立於後阿難以缽作傾水勢)
#+END_VERSE
」¶

#+BEGIN_VERSE
「　雪山睹星未真鷲嶺拈花不實正法眼既已訛傳涅¶槃心有誰辨的竺國徽音振古今震旦家聲響金石¶異無兩同非一明明是箇白拈賊
#+END_VERSE
」¶

#+BEGIN_VERSE
「　一極悲心恣意遊時逢五濁皺眉頭生涯缽裏無麤¶細隨分些些過也休
#+END_VERSE
」¶

#+BEGIN_VERSE
「　正覺山前愁入骨明星夜裏笑驚人瘦形肯復埋青¶嶂弊垢何消挂著身(出山相)
#+END_VERSE
」¶

#+BEGIN_VERSE
「　帶雪披霜五六年面如黃蠟骨如椽不從星夜翻花¶眼那得羞慚卸半肩
#+END_VERSE
」¶

#+BEGIN_VERSE
「　棄金輪同弊屣視身世猶飛埃雪巔有路豈憚崔嵬¶枯坐六年巧技窮矣明星一見連歎奇哉衷情無處¶說乘與下山來歷遍剎海傾盡心懷不得然燈些子¶物深知空口向人開
#+END_VERSE
」¶

#+BEGIN_VERSE
「　掌上乾坤壺中日月今古不移孰敢批竊花下撩人¶甕裏取蝎遇杜多翁微笑而訣將謂流通正法眼誰¶知殃禍無休歇更謂伊是傳燈之始祖定類乎獻璞¶者雙足遭刖(迦葉侍側)
#+END_VERSE
」¶

#+BEGIN_VERSE
「　塵剎擔將滯貨遊臨街若箇肯抬眸白雲路口逢迦¶葉只得微微一笑休身為床座天帝何求茶香竹屋
<pb:KR6q0506_J_021-0996a>¶深相憶月在松梢煙在樓
#+END_VERSE
」¶

#+BEGIN_VERSE
「　跳出皇宮遠上雪嶺星光刺眼大夢忽醒不肯含忍¶攪得世界翻去覆來愛說是非致使眾生離鄉背井¶到處話柄流傳尊貴自道無並所以要打殺與狗子¶喫爭得老雲門性氣麤獷
#+END_VERSE
」¶

放下屠刀成佛圖¶

#+BEGIN_VERSE
「　業累雖多道不恒一不常不住非今非昔十世屠牛¶心不動惻一朝颺刀位齊千佛愚者迷茫狂者輕忽¶我作贊辭長空杲日式昭後人永尊無惑
#+END_VERSE
」¶

栴檀像¶

#+BEGIN_VERSE
「　步辭玉闕榮謝金輪山花莊面陸藕成裀為四生父¶現十界身慈雲靉靉法雨津津欣欣草木郁郁同春¶肩隨武接化普剎塵方天譬地恩澤無垠
#+END_VERSE
」¶

彌陀佛¶

#+BEGIN_VERSE
「　無技能將歲月留殷勤垂手導迷流誠言說盡西方¶樂若箇欣然肯轉頭
#+END_VERSE
」¶

#+BEGIN_VERSE
「　人見異同我願端正語默商量彼此相稱以最圓融¶神妙之方起擔板漢必死之病罔分多智多愚莫論¶是凡是聖不憚修途自肯來遙垂金臂開三徑
#+END_VERSE
」¶

#+BEGIN_VERSE
「　素願弘深匪憚勞喚人不去可心焦茫茫濁世情難¶已終日臨風把手招
#+END_VERSE
」¶

藥師佛¶

#+BEGIN_VERSE
「　晴雨騎牛鬧市行願門十二語傾囊欲求種種皆能¶與不獨仁高大藥王
#+END_VERSE
」¶

#+BEGIN_VERSE
「　尊稱不踞廣嚴城風雨騎牛到處行妙藥現前人不¶信願門二六苦叮嚀
#+END_VERSE
」¶

#+BEGIN_VERSE
「　跡現廣嚴城慈仁遍五濁眾生病痛多夢寐思救拔¶牛背橫身說妙方真藥現前都不覺
#+END_VERSE
」¶

文殊¶

#+BEGIN_VERSE
「　大雄良弼古佛型模毘耶問疾鈍置維摩拈玻璃盞
<pb:KR6q0506_J_021-0996b>¶文喜遭誣人其愚蔽我以智敷赤心用盡知恩誰與¶惟師子兒為法忘軀
#+END_VERSE
」¶

#+BEGIN_VERSE
「　我真文殊萬里白雲無是文殊寸釘入木至尊無上¶可為七佛範模大智非名堪作眾生眼目前三後三¶數已彰雪歌唱罷何人續
#+END_VERSE
」¶

#+BEGIN_VERSE
「　以月印晴川為大智以水瀉慧瓶為辨才入市垂鉤¶攜含生隨心鼓鑄助佛揚化將春風任意剪裁青天¶閃電旱地奔雷雜毒攪成無上味流芳一種是平懷
#+END_VERSE
」¶

普賢¶

#+BEGIN_VERSE
「　一毛孔裏稱雄萬行門中班首經危涉險匪辭水次¶山邊亂走曉風吹上峨嵋是非落在人口掀翻海岳¶無知音看你何時得歇手
#+END_VERSE
」¶

#+BEGIN_VERSE
「　大地春鋪錦繡長空月印江湖自道萬行嚴飾誰知¶一法原無青眸無處用玉軸有深娛要向微塵裏說¶到行到且就象王身畫樣起模
#+END_VERSE
」¶

#+BEGIN_VERSE
「　行同雲普形若月臨履危蹈險山高水深佛以作則¶祖以為箴象非湔拭體潤逾琛水既不洗垢亦不侵¶大士所乘而適化隨類惟凡愚罔測而睹影醉心
#+END_VERSE
」¶

#+BEGIN_VERSE
「　願海先鋒行門領袖東去西去好惡自知明來暗來¶高低普就霜摧萬木兮體用雙忘黛抹千山兮龍蛇¶奔湊十方界內奮雄機一毛孔中恢宇宙噫宜其頭¶斯髼面斯垢
#+END_VERSE
」¶

準提¶

#+BEGIN_VERSE
「　天高可瞻地厚非藐惟菩薩心是莫能曉手臂縱橫¶施為恰好矢志攸深恒忘饑飽憫彼眾生情想顛倒¶一旦昏迷萬狀奇巧患難疾呼應念斧藻虛空有邊¶我願未了日上珊瑚清輝杲杲
#+END_VERSE
」¶

觀音¶

#+BEGIN_VERSE
「　為有慈悲債未還遍將形影落人間眾生業海方騰¶沸散髮顰眉夢不閒(披髮)
#+END_VERSE
」
<pb:KR6q0506_J_021-0996c>¶

#+BEGIN_VERSE
「　以石為座以慈為家思拔眾苦風雨橫斜紛馳失路¶數等恒沙癡狂不醒打艸驚蛇善財未回匪陳棗瓜¶曾見未見均坐喫茶任毀任譽我無怨嗟
#+END_VERSE
」¶

#+BEGIN_VERSE
「　願逐秋風千種韻影隨皓月百川馳婆心憶子行吟¶處此段情懷說向誰
#+END_VERSE
」¶

#+BEGIN_VERSE
「　拔濟迷流願無懈剎塵露現百千態涉險逢艱亦耐¶煩為緣少了慈悲債
#+END_VERSE
」¶

#+BEGIN_VERSE
「　誓願重重婆心片片眾生苦深我何閒翫趺坐白蓮¶示以方便匪冤匪讎任欣任怨
#+END_VERSE
」¶

#+BEGIN_VERSE
「　雲山煙島任橫身寒暑俱忘撲面塵此物新鮮難著¶價長街高喚不逢人(魚籃)
#+END_VERSE
」¶

#+BEGIN_VERSE
「　坐寶蓮花低眉深想人有智愚我無偏黨慈力或窮¶悲心猶廣海印發光青天月朗可笑善財隔靴抓痒¶是與不是遙空合掌
#+END_VERSE
」¶

#+BEGIN_VERSE
「　智體湛如寶月赴機影落長川莫問西洋南海須知¶垣隔聲傳酬願隨普門而適化眾生聽一缽以談玄¶一一根妙一一功圓想是閻浮債欠重彈指稱名總¶現前
#+END_VERSE
」¶

#+BEGIN_VERSE
「　塵塵匿跡剎剎現形毀譽不移寵辱非驚操慈悲之¶柄懸救苦之旌是以佛祖隨其俯仰昆蟲悉受含育¶若冠天履地者焉得不承其化而暢快生平
#+END_VERSE
」¶

#+BEGIN_VERSE
「　補陀嵒上聞名常向人間遊戲天邊有月流輝水面¶無風自麗欲將夙願深酬若箇真心相契要空世界¶眾生且待虛空落地
#+END_VERSE
」¶

#+BEGIN_VERSE
「　羅剎風高眾生心劣多般好意結成切骨冤讎一副¶慈容耐盡時人冷熱自謂言滿天下跡遍寰區而度¶盡有情誰想道將尊就卑與世茫茫納盡生平之敗¶缺
#+END_VERSE
」¶

#+BEGIN_VERSE
「　風神雄毅應現非常一缽生意歷遍瀟湘闡提之家¶偏解亂闖險惡之處如蹈康莊引得人若油入麵取
<pb:KR6q0506_J_021-0997a>¶捨難忘明明是箇活賊觜臉更說甚麼慈悲肺腸
#+END_VERSE
」¶

#+BEGIN_VERSE
「　悲願重重慈心片片好惡短長隨機影現寥寥知音¶紛紛讎怨儼坐思惟雙眸閃電此段深情說向誰灘¶頭紅蓼秋雲絢
#+END_VERSE
」¶

#+BEGIN_VERSE
「　六用門風互換眾生氣分相投虎穴魔宮俱往窮陬¶絕島皆遊償己身中舊債將人誘上慈舟到處遍尋¶知己獨伊童子點頭(有善財作禮)
#+END_VERSE
」¶

#+BEGIN_VERSE
「　選圓通處箇箇欣聞入濁世時人人喜見高明而溥¶應一月千江博大而均和神頭鬼面肝腸冷暖要深¶知試問童真有方便(有韋馱立於後)
#+END_VERSE
」¶

#+BEGIN_VERSE
「　慈力等山威雄若電除貪嗔癡愛之的胤匪假霜鋒¶為自在無畏之法檀豈資巧辨於心既無為於法同¶夢幻此話剎海流行聞名不如見面(降貪嗔癡愛)
#+END_VERSE
」¶

#+BEGIN_VERSE
「　百艸頭邊示圓通境萬花叢裏現自在身運大悲輪¶指五濁沈迷之路以如意寶遂群生所願之親杲日¶麗天無幽不照慈風遍野有物皆春昇之深信油入¶麵自古求仁而得仁(手執如意寶輪沈昇之請)
#+END_VERSE
」¶

#+BEGIN_VERSE
「　普赴群機長空秋月慈容悲容塵說剎說一缽生涯¶濟大千隨心自在度人訣(手中持缽)
#+END_VERSE
」¶

#+BEGIN_VERSE
「　妙應分身得自由大悲有願導迷流異途同轍忘回¶互更愛春風一缽收
#+END_VERSE
」¶

#+BEGIN_VERSE
「　垂手非偏處尊非正如月之臨若川之映隔垣而聽¶隨機而應拔濟為心慈悲成性賣盡家風撲碎古鏡¶五濁揚聲一場話柄
#+END_VERSE
」¶

#+BEGIN_VERSE
「　時風最薄古道難論澄思深想若箇知恩慈流雲影¶悲現月痕高下赴感故號普門
#+END_VERSE
」¶

#+BEGIN_VERSE
「　五濁世中慈風習習千江波上月影重重雖險途之¶多歷實粹器之難逢欲似善財常覿面須從格外辨¶來風
#+END_VERSE
」¶

#+BEGIN_VERSE
「　金針密度玉線暗穿慈容幻出勝妙現圓瞳澄紺海
<pb:KR6q0506_J_021-0997b>¶足䠍寶蓮隨機赴感皓月臨川非留非礙而愚而賢¶有求皆遂正等無偏(繡)
#+END_VERSE
」¶

布袋和尚¶

#+BEGIN_VERSE
「　不重你春風笑面與俗同塵不重你靠著布袋橫街¶長臥不重你捨天宮快樂而受濁世之煎酸不重你¶隨呼隨應任凡愚而悲歡唱和惟其是非錯誤毀謗¶紛然毫不驚心無所怨惡我秖重你者箇肚皮寬大¶非醉非癡罔測行止是凡是聖孰辨端倪履險道躡¶波濤露盡醜態臥長街枕布袋逞盡家私逢人一味¶咍咍笑欲返天宮知幾時
#+END_VERSE
」¶

#+BEGIN_VERSE
「　寥寥天地濛濛煙雨樂既無窮笑何有止是癡是狂¶皆已知或聖或凡莫可指聞說兜率宮中走卻夜不¶收尋逐將來不知是你不是你
#+END_VERSE
」¶

#+BEGIN_VERSE
「　寄身非家卓錐無地自笑為歡世嫌謂醉歸期未約¶且輕塵劫之憂旅夢正賒難免三界之累其尊忘大¶人形骸所詣等小兒嬉戲得樂處且零碎樂些莫到¶龍華懊悶時追想不寐
#+END_VERSE
」¶

#+BEGIN_VERSE
「　昔號求名今諡布袋鬧市深村放憨假聵聞譽而大¶笑即休受毀而片言不對些小一箇肚皮好惡包容¶無外背後揩開眼睛看者道人叵耐咦只恐將來輪¶你到龍華會上飲淡吞酸未必有如今之優游自在¶(蔣道人揩背圖)
#+END_VERSE
」¶

三教圖¶

#+BEGIN_VERSE
「　界墻推倒絕無形盡日溪山把臂行究到情忘談骨¶內眉毛原是一般橫
#+END_VERSE
」¶

達磨¶

#+BEGIN_VERSE
「　九重殿上猜謎不著五乳峰前懊悶非常絕知絕解¶冤讎易結分皮分髓家醜難藏東風不為吹愁去春¶日偏能惹恨長
#+END_VERSE
」¶

#+BEGIN_VERSE
「　白眼視人素性忤物梁主對酬總道不識折蘆江上
<pb:KR6q0506_J_021-0997c>¶定行蹤五乳峰頭戀層碧一雙皮履盡攜歸焉得兒¶孫受冤屈
#+END_VERSE
」¶

#+BEGIN_VERSE
「　遠涉海濤覓大乘器闖入皇宮一場笑具踏蘆過江¶長風斯濟默坐嵩山誘人斷臂毒流兒孫剎塵無際¶東遊傾慕大乘客纔見蕭梁道不識過江涉魏意徬¶徨挨到嵩山便面壁毒藥頻遭不肯休抑逼神光立¶深雪剛分皮髓即思歸剩得舊皮鞋一隻
#+END_VERSE
」¶

傅大士¶

#+BEGIN_VERSE
「　跡降婺州身遊帝里三法不成一義何取孰謂妙辨¶無窮醒尺一鳴而已攪得世間鼎沸波騰貝錦飛流¶如風過耳非從莊嚴劫內混合主賓爭向他光影中¶自倒自起(有七佛放光接引大士影現其中)
#+END_VERSE
」¶

古今尊宿贊¶

達觀真可大師¶

#+BEGIN_VERSE
「　氣將烈火並炎骨與金剛同壞法王家裏功臣癡愛¶門中屠獪脫空語瀉飛濤嫚罵聲高叵耐德山耿赤¶匪渝師子爪牙利快福堂賣盡風流二十竹篦還債¶幻休潤和尚
#+END_VERSE
」¶

#+BEGIN_VERSE
「　獨行御街暢懷金闕甘露流長石頭路闊陵滅偏正¶宏規拍翻玄要古穴欬唾掉臂共碧眼翁較其步趨¶細語麤言與黃面漢合其符節龍樓集耀洞上燈兮¶濟下燈蟾窟增光雲門月兮嵩庭月爭柰撞著沒智¶村夫詾詾諀諀只得輕輕向伊道熨斗煎茶銚不同¶簸箕量米升無別
#+END_VERSE
」¶

#+BEGIN_VERSE
「　貌若蟾豐聲為鯨吼打破宗鏡相見何處更分妍醜¶目從霄漢視懶聞報午金雞手向御街垂驚起夜眠¶玉狗肅達磨電卷風猷致英俊離窠脫臼咦威音那¶畔訪知音有曾親見此翁否
#+END_VERSE
」¶

大覺慈舟念禪師¶

#+BEGIN_VERSE
「　遍遊教海知非實義迺見幻師水乳投契面壁嵒前
<pb:KR6q0506_J_021-0998a>¶石頭著地慧命在躬欽仰遺制惔怕無為夷險明志¶援捄沈迷寧容假寐化軌密移大鵬展翅揚洞上舲¶樹法中幟虛空可銷日月易位吾祖儼然終無變異
#+END_VERSE
」¶

蓮池宏大師¶

#+BEGIN_VERSE
「　願綸著昔慈譽彌紘禪河作楫淨土主盟聽譙鼓於¶東昌魔佛空爭一笑操化權於西浙鈍頑咸受磨瑩¶篤溫恭而厲輕佻美規制而嚴盜名慧命以祚世道¶以禎儼容可仰遺韻誰賡
#+END_VERSE
」¶

雲門散木澄和尚¶

#+BEGIN_VERSE
「　貌和易識心事難評誘人穿窬齊之嚴刑臨濟德山¶不挂眼上醯雞蠛蠓豈與爭衡推紅日夜裏出驅白¶月晝中明彫凡材而藻飾繩曲轅而直行不有感德¶之美惟聞謗詈之聲嗚呼不動聲氣而起大陽之道¶者三千年始見黃河一度清(中明菴請)
#+END_VERSE
」¶

#+BEGIN_VERSE
「　得法自在為道司盟騁捷疾之機空山雷震弘無畏¶之辨清晝籟鳴獎窮子還家寶聚揭開而珍奇委積¶勵困魚翀舉禹門摯斷而波浪掀騰搆得著底聞風¶屈膝搆不著底異見橫生總知門戶如天闊好惡相¶馳萬古情
#+END_VERSE
」¶

#+BEGIN_VERSE
「　鑑水汪洋秦峰屴崱欲標其體貌猶大海之一滴觸¶機則鳥道絕蹤舉步則魔宮震圻切於捄獘談吐詵¶詵峻於德形聲光秩秩彼以毒攻我以慈迪以不爭¶為金剛幢是故天下也無敵
#+END_VERSE
」¶

#+BEGIN_VERSE
「　誕生匪混嘗流穎悟猶能卓異受記於隱峰謂至道¶是以可徵佩印於大覺為慧命斯焉有繼一燈破長¶夜之冥冥四眾起沈酣之昧昧然則惟知其一不知¶其二盡說優曇花再蕃我言荊棘重栽世
#+END_VERSE
」¶

#+BEGIN_VERSE
「　舌快如矢腸直如弦譏孔子不識字貶達磨不會禪¶有出息門頭遣石人塞路無陰陽地上栽鐵樹參天¶卷舒愈巧神宇尤淵虛空可爛壞山海可變遷信夫
<pb:KR6q0506_J_021-0998b>¶祖乎道乎逮百千萬億劫向爐峰斫額而望餘光者¶面目儼然
#+END_VERSE
」¶

#+BEGIN_VERSE
「　豐貌堂堂謙躬穆穆道契慈舟花開藥木風行兩浙¶殄雜種之殘妖草偃八方蕩化城之陋屋蓋為從然¶燈世說過頭話乃欲於後五百歲時將老洞山混不¶得類不齊之家法橫以指注豎以恢張子子相承孫¶孫相續使南蠻北狄東魯西竺戴日戴星靡不來歸¶無思不服咄莫便是此漢能事麼噓一聲曰六六依¶然三十六
#+END_VERSE
」¶

#+BEGIN_VERSE
「　面如塵土合成心似太虛寬廓佛祖不敢傍觀魔孽¶聞名驚愕一物不將來總教放下寸絲不挂者盡情¶披剝結得冤多無處藏猊林菴好長擔閣(猊林菴請)
#+END_VERSE
」¶

#+BEGIN_VERSE
「　降生越國大願斯乘直暢本懷小知難信非語非默¶將洞山正脈宣傳不動不搖以鷲嶺真宗自任金針¶挑夜裏無繡之文玉笛吹劫前離聞之韻分偏分正¶一總蕩除立異立同二俱排擯閒豁雙眸閃電光四¶方八面皆歸順
#+END_VERSE
」¶

#+BEGIN_VERSE
「　風操簡素領眾嶠歸須彌為一山宇量寬洪導支流¶入大海為同味憂深法道高先哲痛哭之聲竭盡苦¶心受後人餿酸之氣然微師翁出現於世震獅子無¶畏之音則三界茫茫四生憒憒亦安得知夫向上不¶傳之秘要有如是之尊貴
#+END_VERSE
」¶

#+BEGIN_VERSE
「　形容有差鼻孔無異匪憑綺榭彫欄惟慣撮空捏喻¶爭廬陵米價聲震於天鼓鑑水波濤流遍於地處處¶為雨為霖事事同心同志荻洲煙渚響洽成音大器¶小根澤均溥被法胤斯蕃鼎足而峙聚首團圞既謂¶是夙世冤家惹禍招殃終不肯違其本誓(百丈雪獨園體同幀¶法聚洲姪請)
#+END_VERSE
」¶

#+BEGIN_VERSE
「　體正而剛氣雄而壯願以夙承深於醞釀觸之豁若¶嵒崩見之銷其迷妄壞達磨直指之宗揭釋迦秘要
<pb:KR6q0506_J_021-0998c>¶之藏蓋天蓋地流出胸中冠古冠今不求紙上路逢¶達道者閃電疾馳室遇負恩人春風浩蕩若夫化高¶日朗德重山王人無得而名焉但稱之曰恢弘洞上¶嘉猷而為雲門鼻祖能說能行已尊已蹈之散木大¶和尚
#+END_VERSE
」¶

#+BEGIN_VERSE
「　目有聖凡等視之廣心有太虛容納之寬見隱峰時¶便知噇飯能飽入清涼室已識蹈火非寒誓願大釋¶迦三千年慧燈之焰笑談砥洞山數百載流逸之瀾¶所以波旬觸之膽喪神鬼聞之眉攢阿呵呵若逢拔¶萃真豪傑恩怨將分總不難
#+END_VERSE
」¶

#+BEGIN_VERSE
「　心量廣大等虛空齒牙剛利踰劍鋒不會禪道孰肯¶信但云放下恥雕蟲巨闢昏衢瞻朗霽古佛重來日¶再中雲嵒路次剪荊棘悠悠坐笑起新豐欲人春入¶千花塢掀翻海岳示圓同致使聞見皆驚異世間無¶比誰為雄話柄流傳絕意味玉狗高眠薝蔔叢散木¶枝繁多挺特盡未來際摩蒼穹(戊申元日題存東塔)
#+END_VERSE
」¶

#+BEGIN_VERSE
「　舌頭壓殺人腳尖踢破地欲挽東去清流不管西來¶祖意挾帶挾路肅大鑒百世之宏綱通宗通途凜悟¶本千秋之正氣禮制尊前曠慈起獘浙水閩山龍游¶雲際只因無法與人傳到處兒孫如鼎沸
#+END_VERSE
」¶

#+BEGIN_VERSE
「　雲門恢洞山家業咸瞻朗夜之輝愚菴增鑑水波瀾¶盡偃風行之草予何人焉亦濫統紹唱巴謠而亂郢¶歌流閒名而喧世表伊兮不疑品兮恰好概性氣若¶雷同顧門庭無善巧既影落幻場則一任我說我長¶爾愁爾惱咦祖父不將秘訣傳團圞冤結知誰曉(愚菴¶蔗菴同幀)
#+END_VERSE
」¶

#+BEGIN_VERSE
「　面上斑斕心中寬廣絕跡埽蹤舉直措枉延慧祚於¶新豐唱雪歌於越壤廓石頭路鍾奕葉之綿獎金粟¶山歸四方之仰曾無佛法當人情故多毀謗為供養¶因而子子孫孫紛紛攘攘嘯野英奇果軼群卷舒珍
<pb:KR6q0506_J_021-0999a>¶重成標榜
#+END_VERSE
」¶

#+BEGIN_VERSE
「　越州夏郵卒口似血盆陽羨蔣樵夫膽如天大排五¶位陣圖扎三玄營寨佛祖不敢出頭魔邪全家受害¶與虛空同函蓋出言不離尋常中將日月為真燈轉¶步便超空劫外其劣解小知焉能和會若不是沈大¶伯顧一哥為王前驅爭見得隱顯俱該塵塵三昧(天童¶悟同幀有達勤舊道源孝公侍側)
#+END_VERSE
」¶

#+BEGIN_VERSE
「　心同太虛目無凡聖示幻而居隨緣而應起悟本法¶幢行少林正令自玉笥而過福城闢清涼久荒之路¶徑鴻慈攝化在忘機千古流傳成話柄(幻居菴請)
#+END_VERSE
」¶

天童弘覺和尚¶

#+BEGIN_VERSE
「　機輪捷疾辭翰縱橫雨霖方潤山嶽踰崢緝禹門相¶承之業傳太白無畏之燈金毛獅子隨地而吼玉牙¶香象截流而行身非身燭慈光於衢室相非相霏甘¶露於宸庭峨峨莫睹蕩蕩難名儗是嶺南獦獠倚為¶濟北長城
#+END_VERSE
」¶

百丈瑞和尚¶

#+BEGIN_VERSE
「　太湖水浩渺大雄峰嶙峋比此老漢機用膽量猶十¶方界之一微塵王侯誠服兮百川赴壑龍象歸心兮¶萬物乘春垂偏即正入俗全真佛祖未容窺一半凡¶庸昧劣見何因
#+END_VERSE
」¶

佛日石和尚¶

#+BEGIN_VERSE
「　釣魚放生燒山覓虎閩水錢江夜深日午撫廢器藹¶藹春風接大根桓桓威武龍門大啟雷動一時佛日¶洗清輝騰千古此非獨是洞上金鎞實為法中之神¶弩
#+END_VERSE
」¶

東山爾和尚¶

#+BEGIN_VERSE
「　力可拔山氣能蓋世里巷鑼鳴耳根蟲蠹夜半捉得¶金烏日中勘時玉兔張國慶自響之琴作雲門無言¶之賦奪食驅耕雄毅不顧要知伊面目短長斫額看
<pb:KR6q0506_J_021-0999b>¶江流逆溯
#+END_VERSE
」¶

愚菴老和尚贊上¶

#+BEGIN_VERSE
「　天高可以星緯知地遠可以山川畫維此阿師莫能¶端的行雲門令忘至尊之形賣投子油奪時價之席¶適化非適化澤被三根為人不為人原無一物有謂¶其德之彰兮春風浩浩道之大兮杲日昭昭總是常¶情妄測畢竟如何見他真實蓮向火中生石從空裏¶立(吼山德彰靜主請)
#+END_VERSE
」¶

#+BEGIN_VERSE
「　心雄膽壯氣悍骨剛奮迅具遊龍之自在出沒有猛¶虎之超驤恒謂私窟恥蚖留戀數居大剎狎鷺翱翔¶甘露傾四海五湖之澤滋充騰三草二木之芳與邪¶外血戰於野恢域中佛日以光雖為仇讎載道怨恨¶彌疆可無憾為法門之魁將而配享乎列祖之堂也¶(存於顯聖祖堂)
#+END_VERSE
」¶

#+BEGIN_VERSE
「　虎膽狼心神頭鬼面能好能惡雖佛祖不少容維德¶維仁傾人天所仰羨闢先哲中正之途銷後昆邊邪¶之見大根利器信之不驚淺見寡知定罵之為藥山¶路上有此異常強漢
#+END_VERSE
」¶

#+BEGIN_VERSE
「　辨似懸河牙如利劍二十而志道不疑四十而化光¶斯爛俎豆式少室之元規陶鑄勞雲門於宵旰擢獘¶帚上瑤壇策醯雞翔天岸方其織屨盡恭抑以砥頑¶礪懦忘機鷗鶩同群濯足滄浪何惋
#+END_VERSE
」¶

#+BEGIN_VERSE
「　販砂盆於苕溪岸畔投針芥於寶鏡堂中狠毒聲名¶可碎山竭海生機神變能噓氣成虹般般差異段段¶不同得旨未超言象外見聞毀譽總無窮
#+END_VERSE
」¶

#+BEGIN_VERSE
「　直方有太陽嚴重豪爽稟慈明操持逼殺趙州狗子¶救活南泉貓兒愚為罔測聖所未知既不循情蹈俗¶豈容高枕垂帷從玉笥而赴胥江鴛水肯以勢位膠¶固而優游繫羈我謂是蕩空魔孽冤家主不識諸仁¶喚作誰
#+END_VERSE
」
<pb:KR6q0506_J_021-0999c>¶

#+BEGIN_VERSE
「　一派曹溪千波是水古道絕聞時習日詭有謂臨濟¶以棒喝明宗有謂洞山以語句定旨惟獨此漢憤怨¶不平努目切齒力填塞憎愛之坑乃衝開我慢之壘¶握靈鋒殺活隨宜示盤珠轉圓皆美是故惹得叢林¶擾擾紛紛謂絕羈絆於者邊那畔揖讓中禮子細看¶來伎倆也只如此
#+END_VERSE
」¶

#+BEGIN_VERSE
「　急性若疾雷震驚四野深衷猶巨海容受百川大善¶繼善述之猷不假餘力纘乃祖乃父之緒允於自便¶咸謂厚載惟地溥覆為天孰知夫師出而匡時入而¶救弊推誠以循其本人無得而稱焉
#+END_VERSE
」¶

#+BEGIN_VERSE
「　挽如來十力之弓發雲門無鏃之箭侯王睹影意銷¶龍象聞名膽戰至性與千聖冥符恭儉乃一生所願¶有心無心曾見未見觸著通身是方便
#+END_VERSE
」¶

#+BEGIN_VERSE
「　義斷情忘風磨雲蕩批其鱗骨髓俱枯中其毒魂膽¶皆喪挺一身高唱巴歌翻七祖舊時波浪黃葉曾為¶止啼白日挑燈照亮無可名無可狀箇是洞山价祖¶二十八世慣戰魔軍之法將乃淨範本師即姑蘇朱¶明寺開山和尚
#+END_VERSE
」¶

#+BEGIN_VERSE
「　眉毛原在眼邊鼻孔匪離口畔惟坦一種平懷肯作¶萬般方便自化山而入雲門峻爐冶於汞禪巧偽之¶秋從西浙而過東吳提要旨於嫉焰交飛之岸絕跡¶處不容佛祖閒窺和光時卻與鳧鷖同翫識不識見¶非見肅穆彤墀散紫煙彩生日月懸青漢
#+END_VERSE
」¶

#+BEGIN_VERSE
「　道實難名狠惡無上斷人命根襟懷愈暢重重施設¶總忘形貌短長歷歷開張何有是非得喪背捨茫茫¶不識渠焉知濁世優曇放
#+END_VERSE
」¶

#+BEGIN_VERSE
「　雲門山金師吼胥江岸玉鷺翔烈性如疾雷震擊忘¶懷若秋水汪洋不蹈佛祖繩墨慣拆人我籬墻輕視¶美玗謂是怪石敦琢詭木可作棟梁是者枚淈𣸩阿¶師供養不拘燒柏子免教沉速買諸方(盛澤柏子菴若水禪人請)
#+END_VERSE
」
<pb:KR6q0506_J_021-1000a>¶

#+BEGIN_VERSE
「　氣概相同胡碧眼心情不異老雲門平高就下人無¶識瀟洒風流道益尊悲濟自忘霜雪鬢慈臨寧惜水¶泥村永菴莫負深深意畫策如何可報恩
#+END_VERSE
」¶

#+BEGIN_VERSE
「　匪尊先覺藐視後英白眼唯兩箇黑鬚無一莖初不¶相識謂其惡毒若焉見面極是坦平顧法門十分緊¶峭撐石傘百倍崢嶸然如此看來狂瀾賴砥便恁麼¶休去至道難名曾知佛祖無由測獨許丹青畫得成¶(覺初尼請)
#+END_VERSE
」¶

#+BEGIN_VERSE
「　至道難名大言無當盡自剛強伐人塚壙是聖是凡¶不放眼中呼馬呼牛豈在心上閒時劈二作三忙時¶指朔為望毫沒一點面情焉逃百世譏謗珍饈美味¶無可獻陳洋洞鐵丸有得供養非是雲門小廝孰敢¶如斯衝撞
#+END_VERSE
」¶

#+BEGIN_VERSE
「　出化鹿入雲門雷驚蟄戶雨潤苗根唯肯人吞旃齧¶雪不許人向煖就溫縱閃電機不容眨眼施險崖句¶截斷腳根苦口之藥誰飲逆耳之語自言世間共疾¶天下同冤何谷虛因而獨以戴恩(谷虛尼請)
#+END_VERSE
」¶

#+BEGIN_VERSE
「　眼兮日月高懸心兮太虛寬廣纘真歇浩蕩之猷撒¶長翁彌天之網要墻壁瓦礫悉奮全提逼蚯蚓蝦蟆¶並談向上逸樂非假為至性無伴黨盡謂伊四維八¶方微塵剎海其德之流行若置郵而傳命殊不知所¶見秖得一斑其餘未容鑽仰
#+END_VERSE
」¶

#+BEGIN_VERSE
「　缾匋破沙盆雲門乾矢橛遇貴則價莫敢酬逢賤則¶名不可說問佛祖秘要總言寐語尤未醒咨大統綱¶宗秖道吾常於此切餽珍饈叫怨苦飲洋銅稱歡悅¶人皆謂渠有德山橫行之本事孰知納盡生平之敗¶闕其中亦有可愛可親可優可劣恐有察秋毫之明¶者自難以細審甄別咄瓦鼎燒香銀碗盛雪與麼供¶養庶幾吾人瞻仰而不怕甕中走鱉也
#+END_VERSE
」¶

#+BEGIN_VERSE
「　貌有慈嚴言無遮障胸中藏高峰百萬仞之煙巒舌
<pb:KR6q0506_J_021-1000b>¶底湧明湖三千頃之波浪露腥羶兮蠅螘紛趨啟爐¶韝兮神鬼惆悵既不受乎尊卑之拘是豈免乎愚頑¶之謗依稀是丁二官彷彿愚菴和尚皓月橫空著眼¶看寒光不在花枝上
#+END_VERSE
」¶

#+BEGIN_VERSE
「　煙蒸不壞風刮益明步趨闊綽緇白沸騰佛祖罔測¶凡聖難名峻機一觸石裂千層往古稀有間世出興¶吳山之翠錢江之澄以鑑以式億萬斯齡
#+END_VERSE
」¶

#+BEGIN_VERSE
「　面絢丹霞髮飄白雪任龍任蛇橫說豎說開合無常¶谷響不竭鋒利劍牙德山等埒
#+END_VERSE
」¶

#+BEGIN_VERSE
「　心不諂曲面無慚色不近人情寧與物飾明湖水澄¶鳧鷖自適大道斯彰昭然杲日睹見莫別生疑即是¶愚菴老賊
#+END_VERSE
」¶

#+BEGIN_VERSE
「　照世杲日濟海蘭舟派疏雞岫道統石頭暢雲門之¶本懷弘辨匪涉於口有芙蓉之遠調得喪奚挂於眸¶憫焦種之日弛注甘露而擢其挺秀愪逸鱗之涔陷¶震怒雷而激以天游翻瓦礫而為寶所棄之直土苴¶塵垢豈玩蛇之戀窟營營以謀故其退身剛烈御物¶溫柔豁開正眼者自識渠是優曇現瑞毒螫於心者¶嗟而為不解之冤讎斯固至人出而道彌高嫉益熾¶理所恒然不與較籌小子薰沐而贊雖大海中之一¶滴庶幾乎後進之英瞻仰騰奮以勗下秋欲問是何¶家宗匠秀州萬壽開山祖清飆撼動滿閻浮(存於檇李萬壽¶即古資聖寺)
#+END_VERSE
」¶

#+BEGIN_VERSE
「　片舌神鋒通身利劍動手便乃傷人出言無容轉變¶行吾之正令任群情好惡而莫辭振古之大綱雖百¶倍艱危而無倦孰不深讎誰不致怨秖應埋向山無¶重數水無重數朝想不逢暮思不見如何倩奇巧丹¶青畫出者團圞觜面
#+END_VERSE
」¶

#+BEGIN_VERSE
「　舌根湧四溟波浪口門響入辨洪音施丹霞劈佛之¶手甘達磨受毒之心枯木嵒前問路底一狀領過電
<pb:KR6q0506_J_021-1000c>¶光影裏翻身底百計搜尋者邊也不住那邊也不住¶走殺納僧無數祖意也掃蕩教意也掃蕩輕棄先聖¶遺箴種種惡端藏不得且留話柄在叢林
#+END_VERSE
」¶

#+BEGIN_VERSE
「　高無畏幢示光明藏善巧方便擊迷妄夢醒眼開辨¶捷機思誘正因魂飛膽喪為緣蘊藉全無致使騰疑¶生謗若有一點人情龍潭送餅供養(天皇寺請)
#+END_VERSE
」¶

#+BEGIN_VERSE
「　山裏木樨香湖中秋月好堤上看浮雲樹邊聽啼鳥¶有問祖師意無事生煩惱抑逼強惺惺開口便艸艸¶愛月故眠遲惜花長起早謂此見得愚菴脫賺平生¶未了
#+END_VERSE
」¶

#+BEGIN_VERSE
「　德山罵祖心腸不足為狠丹霞劈佛手段未可稱強¶唯此老漢烈性難當驅蚊蚋將百億須彌推倒遣螔¶蝓撮大千世界收藏如是言行奇怪英禪者反珍敬¶之謂能孝於親慈於人砥障狂瀾恢弘祖道五濁惡¶世希有之法王
#+END_VERSE
」¶

#+BEGIN_VERSE
「　碧落晴空贊師之真毫無一些意思白雪陽春贊師¶之道全沒半點滋味贊歎枉勞訕謗不必正是不分¶涇渭豈言傳達磨心宗佩洞山寶印化之廣德之備¶天普蓋地普擎海普涵春普育大似瞎驢趁隊究竟¶如何篾籃盛水網兜風此事古今無異致
#+END_VERSE
」¶

#+BEGIN_VERSE
「　響震似吼鯨音顧盻如耽虎視未脫白舒卷絕倫既¶披緇縱橫無忌神千聖殺活之鋒洗五宗塳𡋯之氣¶八樹法幢群魔偃幟聲光直射古皇前孰謂西來更¶有意
#+END_VERSE
」¶

#+BEGIN_VERSE
「　垂手鬧叢橫身宇宙搏霧塞空綰雲補竇一言一句¶聽者發狂或怒或嗔見者驚仆雜毒熏蒸人固不知¶罪犯彌天佛亦難捄如何有志丈夫追隨不肯去感¶慕而不休紛紛落在他窠臼
#+END_VERSE
」¶

#+BEGIN_VERSE
「　道不可名德無所表喫二時粥飯逐隊隨群結累世¶冤讎只多不少人人謂其賦性太剛強而作為劣別
<pb:KR6q0506_J_021-1001a>¶確是雲門種艸也是囫圇吞箇棗
#+END_VERSE
」¶

#+BEGIN_VERSE
「　固自封疆猶頑石之摩空斷人情見如沸湯之澆雪¶化周東西南北身邊不蓄一文包含好惡是非心裏¶常懷寸熱嗚呼實究竟到此箇時節信乎白鷺灘清¶宵月三三兩兩步從容深服本師之妙訣
#+END_VERSE
」¶

#+BEGIN_VERSE
「　心等虛空而無遮障身同魚鳥而不繫留笑蜣蜋轉¶丸以隨緣明志惜金甌美器乃竊為悲秋狹路相逢¶陶刺史卻攜手高聲唱言風颼颼意悠悠官路飄零¶何日休試問功名甚處年年惟見水邊鷗
#+END_VERSE
」¶
¶

(捐貲助刻弟子芳名¶
　智䚮銀捌錢　智煚銀參兩　　智宸銀貳兩¶
　智崙錢壹千　智頫銀伍兩　　智昂銀貳兩¶
　行讓銀壹兩　扶朗銀壹兩　　芳林銀伍錢¶
　覺球錢伍百　悟玄銀貳兩伍錢續奕銀壹兩伍錢¶
　智愃銀貳兩　智源銀參錢參分道軫性[腮-田+(囟-乂+夕)]海碧共¶
　錢參千　　　淨因錢壹千　　淨鼎銀貳十兩¶
　智成錢貳千　智眉錢伍千　　智林銀壹兩¶
　智潤銀伍兩　智明銀貳拾兩　智聞銀拾貳兩¶
　智授領弟子行懿錢伍千　　　智得錢三百¶
　宗佩銀肆錢　微遠米壹石　　屠鼎臣居士銀伍錢¶
　王門陸氏銀兩　陶門史氏錢一千寂成銀壹兩¶
　鍾門王氏銀參兩)¶
蔗菴範禪師語錄卷第二十一
<pb:KR6q0506_J_021-1001b>¶

