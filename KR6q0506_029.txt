# -*- mode: mandoku-view; -*-
#+DATE: 2016-06-08 5:53
#+TITLE: 蔗菴範禪師語錄
#+PROPERTY: CBETA_ID J36nB369
#+PROPERTY: ID KR6q0506
#+PROPERTY: SOURCE Jiaxing Canon Vol. 36, No. B369
#+PROPERTY: VOL 36
#+PROPERTY: BASEEDITION J
#+PROPERTY: WITNESS master
#+PROPERTY: LASTPB <pb:KR6q0506_J_029-1033c> 
#+PROPERTY: JUAN 29
蔗菴範禪師語錄卷二十九¶
侍者超標錄¶

* 雜著¶

** 雲門室中座右銘¶

#+BEGIN_VERSE
「　祖既有嚴訓師亦有良謨世事甚浩博智力難與俱¶隨緣是宗趣矯飾非宏圖捨巳以逐物拾礫而拋瑜¶營營愧青蠅寥寥無白駒運無百齡值空懷萬劫餘¶法門最廣大無以同異區服人惟至德無以好惡拘¶上下存謙厚聰鈍匪一途劣機莫峻拒韙器豈用呼¶於心無諂曲於道何疾徐先輩漸凋落後賢將焉趨¶不弘二利心何貴千金珠拊躬而循省孰謂非濫竽¶疏慵而逸佚何以慰頭顱朝思而夕惕斯銘聊自書」
#+END_VERSE
¶

** 寓室東銘¶

#+BEGIN_VERSE
「　芙蓉崇化省緣嚴告雲門勵賢放下為要振獘典謨¶曦鏡並照標格嵒嵒家聲浩浩半瓶若搖識者致笑¶夏蟲亂鳴聽者增悼緊自箴歟宜端履操法海汪洋¶道山峻峭約量而充隨力而到美器珍筵漏卮棄隩¶慧命懸絲冰雪惟劭事帶纖疑風號萬竅羨巧沽譽¶正人匪蹈厚德殊恩擬何酬報若頑若愚似矯似傲¶與世茫茫罪貽名教」
#+END_VERSE
¶

** 寓室西銘¶

#+BEGIN_VERSE
「　高峰死關終身韜晦幻住活埋珠保絕纇扶顛勁志¶積厚始邁一語流傳千古無配青蠅慕羶唾溺則敗¶飛蛾赴焰憔悴可待故爾勗焉夙夜靡懈電影薄軀¶空花世界寒暑交攻日月相代瞬息不來尊卑異態¶先聖諄諄後人憒憒鷦鷯借枝毋論仄隘萍託雲浮¶蹤跡何礙守朴從真釋尊遺誨于出于處審利審害¶略書概言自警自佩」
#+END_VERSE
¶

** 座右銘(東塔)¶

#+BEGIN_VERSE
「　資非英敏氣不豪雄傳燈濫冒有玷祖翁茫茫業識
<pb:KR6q0506_J_029-1034a>¶寸陰誰惜纔得知非齒搖髮白緣位忖量輕於弊帚¶住持福城捉襟露肘正因衲子有志相親均嘗甘苦¶培養元真隙駒電影豈羡久長榮枯成壞一味家常¶關心慧命此中耿耿身輕匪知累重不省同異封疆¶好惡紛競伐木傷枝法苑斯怲軫念切思世衰道弊¶寥寥古人滔滔時銳隨流於昔老大惺惺驚天動地¶深愧無能嫉忌風高我慢山峭無諍息囂吾宗綱要」
#+END_VERSE
¶

** 龕室銘¶

#+BEGIN_VERSE
「　普化作賊臨濟饒舌心不負人為巧成拙須彌粉碎¶虛空落地迷悟淺深是非毀譽惟大死翁纖芥投鋒¶日杲夜半消息誰通」
#+END_VERSE
¶

** 自鏡五約¶

#+BEGIN_VERSE
「　身本浮漚世維夢幻秋葉待霜夜船到岸髮白齒落¶隙駒閃電閒嘗靜思誰之過患虛棄光陰循情流轉¶進德無勇噬臍可歎不加報勤生平何辦(檢身醒惕)」
#+END_VERSE
¶

#+BEGIN_VERSE
「　行同跛鱉拙似山鳩荷負綿力竊位隨流人情非古¶法苑凋秋鶩名致累蹈實招恆發深省有愧先猷¶化城寶坊咸謝為籌老之將至應以退休(不赴別請)」
#+END_VERSE
¶

#+BEGIN_VERSE
「　法離同異道絕是非先哲雅量千古流輝焚香默坐¶不負來機主賓歷然別傳是依訓言勗我佩如渴饑¶世諦聒喿法屬怨誹登時揖退情願久違(謹謝是非)」
#+END_VERSE
¶

#+BEGIN_VERSE
「　從上關心慧命干係英特堪任匪器斯墜入室分燈¶酬恩為志投子鷹揚雲門起弊大道復彰正宗有繼¶梟獍嚚嚚鳳皇翽翽予莫能知瞻彼所契(授囑可省)」
#+END_VERSE
¶

#+BEGIN_VERSE
「　先聖入廛四生仰化安樂貽謀後賢斯藉尼院不登¶難尋謗罅息世譏嫌至寶無價孰謂是法本無高下¶縱到平懷自救不暇佛事齋筵概以辭謝(不履尼寺)」
#+END_VERSE
¶

** 示印山公九¶

#+BEGIN_VERSE
「　鑑湖秋水是吾家響接雲門路不遐信得歲寒松有¶操鏗然古調向人誇」
#+END_VERSE

<pb:KR6q0506_J_029-1034b>¶

#+BEGIN_VERSE
「　青山埋拙本初心豈謂虛名累到今鴛水擔肩能脫¶卸長廊風葉揀秋陰」
#+END_VERSE
¶

** 示曹山冰機¶

#+BEGIN_VERSE
「　頭顱堆雪漸龍鍾蜃閣無能坐懶慵業債此時還得¶盡歸來相對惜衰容」
#+END_VERSE
¶

#+BEGIN_VERSE
「　眼前世境實淆訛廚冷室空累汝多從上我知無定¶法化龍杖子縱橫拖」
#+END_VERSE
¶

** 勉天花法柱監寺¶

#+BEGIN_VERSE
「　門庭浩大讓師翁旗閃大華四面紅腳下兒孫皆傑¶出慚余無力顯家風」
#+END_VERSE
¶

#+BEGIN_VERSE
「　兩年坐笑舊乾坤汗馬多君實耐煩說到法門心耿¶耿寫詩感謝不勝言」
#+END_VERSE
¶

#+BEGIN_VERSE
「　閒時耆舊隊中看垂老叢林任事難英氣堪為東道¶主唯公楨幹可凌寒」
#+END_VERSE
¶

** 十二時歌(檇李資聖寺作)¶

#+BEGIN_VERSE
「　平旦寅語言動輒少機輪微妙百千俱抹過黧奴白¶牯盡生嗔不求富豈嫌貧舖子臨街逐日新暗地思¶量真好笑黑漆皮燈要照人」
#+END_VERSE
¶

#+BEGIN_VERSE
「　日出卯箇樣清閒無處討古路坦平過客希室內紅¶塵長不埽聽綠樹啼黃鳥聲聲說與知音道照乘明¶珠在眼前免得區區問王老」
#+END_VERSE
¶

#+BEGIN_VERSE
「　食時辰笊篱木杓盡翻身瓦缽香糜䭚箇飽家活從¶前說向人利名路佛祖嗔青嶂白雲是舊鄰公候門¶第慵趨謁留取精神益自新」
#+END_VERSE
¶

#+BEGIN_VERSE
「　禺中巳此事賢愚定自委鈍𤜙無福守林泉驀鼻牽¶來入鬧市大官人老居士酬應稍遲便不喜如斯拋¶擲好光陰曷曾達得空門旨」
#+END_VERSE
¶

#+BEGIN_VERSE
「　日南午滿堂雲水鳴齋鼓紛紜五味美諸方冷飯鹹¶虀難落肚瓔珞糜橡栗脯不識古人義何取若問全¶提向上關一箇拳頭當面豎」
#+END_VERSE

<pb:KR6q0506_J_029-1034c>¶

#+BEGIN_VERSE
「　日昳未欲返神駒無巧計多聞閭巷賣花聲不見叢¶林增道氣競高低立同異豈是靈峰真苗裔六窗虛¶靜一甌茶誰管世波如鼎沸」
#+END_VERSE
¶

#+BEGIN_VERSE
「　晡時申魔佛同躔輥六塵為憐積劫飄零客未得歸¶家問路頻縱相遇若不仁救焚手也無處伸銕牛入¶海難尋跡嗟怨時常罵四鄰」
#+END_VERSE
¶

#+BEGIN_VERSE
「　日入西胸中冤恨難分剖細簡空囊一物無使得山¶河顛倒走善不揚惡不朽銕脊金毛喚作狗象龍逐¶隊進門來相知豈在千杯酒」
#+END_VERSE
¶

#+BEGIN_VERSE
「　黃昏戍幻影浮光俱屏跡壁根觸著赤斑蛇直欲咬¶人到見骨枉施勞空歎息漫數疏鐘送白日味道英¶靈亦可知少林堂奧生荊棘」
#+END_VERSE
¶

#+BEGIN_VERSE
「　人定亥精進不生多懈怠深繹雪山老比丘六年徒¶把冰霜耐樂輕安恣皮袋纖暖高眠何罣礙一語參¶差起怒雷當時牢扎無明寨」
#+END_VERSE
¶

#+BEGIN_VERSE
「　夜半子萬樣無如熟睡美隔壁人談夢裏情喚醒許¶多閒道理每捫懷難啟齒從上祖風提不起心念紛¶飛正未停始悔披緇靡及矣」
#+END_VERSE
¶

#+BEGIN_VERSE
「　雞鳴丑忽聞鐘響忙搓手不起繩床問阿誰看來徒¶自揚家醜一爐香三稽首世間禮法何曾有紹續瞿¶曇後可慚任從喚作癡獃叟」
#+END_VERSE
¶

** 出家紀蹟¶

*** 辭親¶

#+BEGIN_VERSE
「　髻綰頭心揖北堂諸鄰指顧淚沾裳老親家裏悲傷¶切遊子天邊去路長問學于時曾有志謀生在世豈¶無方欲將巳事求明白罔極深恩棄道傍」
#+END_VERSE
¶

*** 禮師¶

#+BEGIN_VERSE
「　問津涉險為多岐明導深尋不可遲秪望銕頑堪入¶冶敢言米熟未經篩狂猿心冷青山夜烈馬蹄神紫¶陌時銜感豈同浮泛子翻雲覆雨口成碑」
#+END_VERSE

<pb:KR6q0506_J_029-1035a>¶

*** 薙髮¶

#+BEGIN_VERSE
「　世務塵緣冷似冰更推因地果相應披緇若不隨流¶俗落䰂何難作好僧弊屣輕榮追悉達風旛擅議想¶盧能從茲體被柔和鎧矯猾波旬盡服膺」
#+END_VERSE
¶

*** 擇友¶

#+BEGIN_VERSE
「　葛倚長松聳太清人能弘道遠求盟伶俜秋雨惟三¶省宛轉春風慎百城鮑叔情殷成管子義存雪阻喚¶師兄世間出世論功業靡不承流藉友生」
#+END_VERSE
¶

*** 苦行¶

#+BEGIN_VERSE
「　天生古敏不辭勞賦性愚頑惜我曹出世每聞家業¶大入廛多羨行門高心燈譜上存冠冕冰雪業中見¶節操耽懶情悠當憤激恐人譏虎類山貓」
#+END_VERSE
¶

*** 學律¶

#+BEGIN_VERSE
「　鑄魯成賢理自如深知習氣最難除束身快入南山¶室得意幽尋西竺閭制度擬追三代禮精微尤勝百¶王書乘蘆踏碓諸先覺不識當年孰卷舒」
#+END_VERSE
¶

*** 聽講¶

#+BEGIN_VERSE
「　曾戀筌蹄秋復春台賢席上有同倫修途託跡元隨¶俗絕壁怡心似逼真耳畔畏聞擔板漢言中怕說守¶株人寬洪法性波瀾闊入海量沙枉沸唇」
#+END_VERSE
¶

*** 參禪¶

#+BEGIN_VERSE
「　花前一笑喪單傳得髓分皮更可憐欲辨是非高壁¶壘強分迷悟困風煙誘人說有三乘旨叩巳行無一¶事便大夢枕邊時喚醒畫樓終日罵青天」
#+END_VERSE
¶

*** 悟道¶

#+BEGIN_VERSE
「　水窮山盡擔蘇肩趯破塵埋甕裏天沙苑好隨黃蝶¶舞蓼汀閒逐白鷗眠揭簾長慶空相語上樹香嚴亦¶自顛景致現成無管帶與誰同樂太平年」
#+END_VERSE
¶

*** 受囑¶

#+BEGIN_VERSE
「　路頭踏過萬千層歇得狂心累轉增笛裏應聲微白
<pb:KR6q0506_J_029-1035b>¶鳳世間飛譽類青蠅敲門深夜堪聯譜立雪終朝可¶繼燈謂我無斯雄略志芥針投處也吞冰」
#+END_VERSE
¶

*** 行腳¶

#+BEGIN_VERSE
「　先賢老大擾煙波天塹知予遠亦過落日投村青眼¶少空山問路白雲多鐘聲一塢尋松徑秋色千嵒上¶竹坡菴主此時無定跡草鞋幾緉暗消磨」
#+END_VERSE
¶

*** 乞食¶

#+BEGIN_VERSE
「　我自調心不借籌省緣循乞古規猷黃鸝語俏聽書¶閣白雪歌清辨酒樓夢熟千家隨物化春濃一缽與¶天遊垂裳秉鐸擔餘累肯把緇衣換綺裘」
#+END_VERSE
¶

*** 住山¶

#+BEGIN_VERSE
「　到處衝人若醉狂此時甘分老山蒼愛閒巳愜寒苔¶屋閱世徒誇晝錦堂土硬鉏頭堪淬礪溪深杓柄可¶能長古磚磨拭堪成鏡待照嬰兒兩鬢霜」
#+END_VERSE
¶

*** 開堂¶

#+BEGIN_VERSE
「　抗跡嵒阿不自由風驕水急強隨流身依南北同征¶鴈心逐高低任拙鳩顧我終慚搖玉麈逢時深可惜¶金甌雲門石路松陰裏悵望千山一片秋」
#+END_VERSE
¶

*** 隨眾¶

#+BEGIN_VERSE
「　豐筵荒席巳同群詎埒甘辛悚異聞作息暑寒洵有¶致精麤粥飯理無分純全兩足尊調御標幟諸仁載¶逸勤後夜雞鳴常自省先賢版籍與誰云」
#+END_VERSE
¶

*** 看病¶

#+BEGIN_VERSE
「　孤蹤百堞飽風霜巳事深求遠故鄉抱疾到門詢地¶主悟言伏枕聽醫王違和此日心宜冷挺志他年道¶愈香老鶴形臞清入骨得閒拭目看斜陽」
#+END_VERSE
¶

*** 恤老¶

#+BEGIN_VERSE
「　龐眉清夜歎龍鍾遠託何能事宿舂海上無方醫白¶髮山中有眼看青松冷情可信安心法決意應高出¶世蹤電影漚花知不久饑餐渴飲好相從」
#+END_VERSE

<pb:KR6q0506_J_029-1035c>¶

*** 訓徒¶

#+BEGIN_VERSE
「　欲辦平生入此門當思盡力整乾坤負擔莫猒肩頭¶重遇物還須笑語溫人到中年青鬢少鶴歸深樹綠¶陰繁休將俠骨同雞肋鳴世云何答至恩」
#+END_VERSE
¶

*** 授記¶

#+BEGIN_VERSE
「　昔從斷臂敗家私難得門風似舊時花繡石頭妍御¶陌葉聯散木衍虯枝鷹揚氣概雖人稟豹變文章不¶自欺雞岫一燈傳汝去情鍾慧命鼎懸絲」
#+END_VERSE
¶

*** 退院¶

#+BEGIN_VERSE
「　輥入毬場日巳深浮名無謂退為箴法門欲砥非剛¶骨世路將馳懶醉心清論不聞一語當摩頭多見二¶毛侵青山然諾從人往瓚老投機可共吟」
#+END_VERSE
¶

** 牧牛頌¶

*** 尋牛¶

#+BEGIN_VERSE
「　溪山循歷苦追尋險道窮經路轉深莫問危亡與朝¶夕時中澤畔且行吟」
#+END_VERSE
¶

*** 見跡¶

#+BEGIN_VERSE
「　岡巒重疊細思多陌上蹄涔是也麼塵劫到今惟此¶物年來不必再疑他」
#+END_VERSE
¶

*** 見牛¶

#+BEGIN_VERSE
「　墻外俄聽叫一聲愁雲飛散晚山青鮮妍毛色眼如¶漆豈是戴嵩畫得成」
#+END_VERSE
¶

*** 得牛¶

#+BEGIN_VERSE
「　氣頑性烈總由渠鼻孔穿繩習自除此後更休嫌異¶類山南村北好同居」
#+END_VERSE
¶

*** 牧牛¶

#+BEGIN_VERSE
「　春疇處處可橫身不顧風麤撲面塵噇飽夕陽坡下¶臥高瞠碧眼看遊人」
#+END_VERSE
¶

*** 騎牛歸家¶

#+BEGIN_VERSE
「　程途不遠即吾家灌木陰森麗彩霞牧笛吹歸牛背
<pb:KR6q0506_J_029-1036a>¶上故廬寒鸛正磨牙」
#+END_VERSE
¶

*** 忘牛存人¶

#+BEGIN_VERSE
「　綠樹穠陰正滿山我無牛牧任清閒周旋上下情難¶測焉有浮名落世間」
#+END_VERSE
¶

*** 人牛兩忘¶

#+BEGIN_VERSE
「　曾知顛倒夢元空客路從今處處通漆桶夜深連底¶脫擬將何物播真宗」
#+END_VERSE
¶

*** 返本還源¶

#+BEGIN_VERSE
「　境界重重自立功何消作啞與妝聾年年好景此時¶節樹樹桃花映面紅」
#+END_VERSE
¶

*** 入廛垂手¶

#+BEGIN_VERSE
「　改頭換面出場來累及傍人笑滿腮說是說非成大¶錯金剛正眼幾時開」
#+END_VERSE
¶

** 悼胡上林文學¶

#+BEGIN_VERSE
「　素襟深怨貯紅塵特到雲門一問真松影月華相共¶語亭亭不讓謫仙人」
#+END_VERSE
¶

#+BEGIN_VERSE
「　春催晴日過蕭然風約寒雲上渡船託問毘耶無恙¶否尚遲山閣細談禪」
#+END_VERSE
¶

#+BEGIN_VERSE
「　域中清論猒塵勞方外遊心興始高俄泛仙槎銀漢¶遠青松白晝響寒濤」
#+END_VERSE
¶

#+BEGIN_VERSE
「　夢殘槐國優場冷願入蓮邦眼界清安養亦知非久¶戀轉頭法苑是干城」
#+END_VERSE
¶

#+BEGIN_VERSE
「　蕭曹事業冰三尺陶謝風流月一天取捨知君無固¶必閻浮來往自翛然」
#+END_VERSE
¶

#+BEGIN_VERSE
「　金徽玉韻世難磨虛位浮榮水上波野鳥臨風歌楚¶些綠筠雨灑淚痕多」
#+END_VERSE
¶

#+BEGIN_VERSE
「　匡維世道賴宏才曲罷悲風忽地來慧業斯文當不¶朽凝神無復聽猿哀」
#+END_VERSE
¶

#+BEGIN_VERSE
「　短策敲門正有期忍將綺席散瑤墀遺音耿耿成千¶古渴愛難忘寫作詩」
#+END_VERSE

<pb:KR6q0506_J_029-1036b>¶

** 示田頭¶

#+BEGIN_VERSE
「　祖翁田地賴耕犁莫畏春疇沒脛泥肥瘠高低明歷¶歷先來後進要提攜」
#+END_VERSE
¶

#+BEGIN_VERSE
「　古德曾開百丈田演揚大義至今傳山僧佛法雖無¶得冷熱閒忙總現前」
#+END_VERSE
¶

#+BEGIN_VERSE
「　細簡傳燈標韙績作家多半種田翁苟非決志操方¶客定道雲門會撮空」
#+END_VERSE
¶

** 示柴頭¶

#+BEGIN_VERSE
「　隨心砍斫不由人只要家山認得真小壽當年曾破¶綻一言錯喚法王身」
#+END_VERSE
¶

#+BEGIN_VERSE
「　利刀橫按不抬眸緊縛勤挑第一籌最恐陰天風雨¶夕零星狼藉在山頭」
#+END_VERSE
¶

#+BEGIN_VERSE
「　此事難分俗與僧爭先努力上高層若逢狐魅潛蹤¶處斬盡纏人亂葛藤」
#+END_VERSE
¶

** 示園頭¶

#+BEGIN_VERSE
「　芳春萬樣皆勤謹生銕三斤一把鋤古塚荒堆翻得¶轉盤中不怕少佳蔬」
#+END_VERSE
¶

#+BEGIN_VERSE
「　榮枯論事時人調損益由天古德標去穢刪蕪非失¶候自然惡種不生苗」
#+END_VERSE
¶

#+BEGIN_VERSE
「　土瘠曾來茄子小地肥從古菜苗長巳躬事不重饒¶舌瓜熟疄頭自有香」
#+END_VERSE
¶

** 關帝象¶

#+BEGIN_VERSE
「　正氣飛霜青眸閃電世道惟欽君臣斯鑒浮雲卷舒¶三界不戀千古追思如鏡照面」
#+END_VERSE
¶

** 楊悾菴居士行樂¶

#+BEGIN_VERSE
「　溯洙泗彌遠之源抱綱常倒地之憂知鼎移而無箸¶可借惟瑾戶而密葆如鳩義醇古道韻度虛舟榮名¶輕於脫屣墮甑曾不回頭湘浦混漁樵之跡蕭然爭¶風月之籌適性時則藻飾萬物忘機處則狎翫群鷗¶越格行藏既精直指之究踏翻泉缽更尋方外之儔
<pb:KR6q0506_J_029-1036c>¶君所謂與大年無盡同途而合轍若將西河獅子兜¶率老我不敢侔」
#+END_VERSE
¶

** 丁謙之坐蓮葉圖¶

#+BEGIN_VERSE
「　韻以純美致響麝以潛秘有香謙以後為益德以退¶為良聲色堆頭轉步般若叢裏翱翔以道彌綸橫風¶月之笛以時磅礡披鳧鷖之裳視功名其漚蕊玩秋¶水以蒙莊幅巾葉艇岸柳堤楊聽鳥啼清晝翛然與¶世相忘」
#+END_VERSE
¶

** 具宗謨禪師行樂¶

#+BEGIN_VERSE
「　教海中摸得半邊鼻孔禪河裏失下兩莖眉毛青獅¶日吼義虎夜號為愛松間石上埽除蟻穴蜂巢語兒¶溪坐觀成敗天台山淡抹輕描道伴交肩過略無情¶況只平呼云天均天均酌水于暮獻花于朝久之自¶見我風標」
#+END_VERSE
¶

** 僧臞禪師行樂¶

#+BEGIN_VERSE
「　清臞類鶴溫妍似旭僧中之英石間之玉搜古德腳¶根不被他謾觀時人韻致深以自勗惟喜嵒穴而盤¶桓肯受尊貴之拘束山光青水色綠適時行不時伏¶含秋眼碧大於天坐看紛紛笑逐鹿」
#+END_VERSE
¶

** 果謙副寺¶

#+BEGIN_VERSE
「　性澹沙鷗氣挺霜竹毘贊法王匪辭煩燠思追古靈¶揩背遺風相隨鴻跡盡瘁勞碌要得矯步玲瓏且到¶人牛忘牧青鬢將斑白駒飛速心事短長應自知不¶消絮語重叮囑」
#+END_VERSE
¶

** 圓章禪德¶

#+BEGIN_VERSE
「　雙眼炯如心期黃鵠無字貝多日不猒讀以空揄揚¶口吻俱肅此中有句大難相續猗歟侍者亦自拔俗¶恣其喜悅焚香致祝履道乘時萬福萬福」
#+END_VERSE
¶

** 粹瞻禪師¶

#+BEGIN_VERSE
「　白石磷磷松聲謖謖坐以盤桓光飛清旭以道粹躬
<pb:KR6q0506_J_029-1037a>¶經不須讀高懸畫閣眾同瞻遠山青兮流水綠」
#+END_VERSE
¶

** 宗一耆宿¶

#+BEGIN_VERSE
「　身似浮雲髮如白雪隨遇而安順緣而歇坐石思惟¶想有妙訣明珠在掌行不亂轍誰是其人宗一老衲」
#+END_VERSE
¶

** 穎銳禪德¶

#+BEGIN_VERSE
「　粹美如珵雄猛似虎三十之齡萬事皆妥教而入禪¶可乎不可看罷無字經好著逍遙譜飯熟既多時巳¶知燈是火雲月溪山即我家青松白鶴相為伍劫石¶春秋不須細數」
#+END_VERSE
¶

** 水雲菴三世宗圖¶

#+BEGIN_VERSE
「　同心則萬事有準共力則一法無遺道人活計別有¶權宜力不曾費心無所思眉毛上橫鼻孔下垂談笑¶而樹宗猷之本晏坐而擴梵宇之基或未見者誰能¶信之皓月星攢麗可掬圖畫高懸無盡時」
#+END_VERSE
¶

** 雙林吳體菴居士古稀壽象贊¶

#+BEGIN_VERSE
「　彝倫蓍鑑寒際纖裀經滄桑而風儀如舊涉夷險而¶襟度恒新世隘罔堪惟臨以德物淪俾艷允溢以仁¶嵒桂香清雅奏古稀之曲秋蟾影麗觴稱誕育之辰¶雙溪之逸叟山野之故人援毫擬可祝皆為有量因¶謂數于瞿曇細末之塵而是謂齊于莊生不凋之椿¶而非聽其秩秩之螽斯仰瞻推取任千古而無垠」
#+END_VERSE
¶

** 江皓生居士與箬菴和尚林下坐談象¶

#+BEGIN_VERSE
「　意有一缽高人之淡忘韻有五柳先生之洪亮世雖¶遷改而不移步趨時所崢嶸而優以雅量貴其道也¶鬚髮奚為粹其志焉浮榮豈望白石青松坐倚相向¶茗有清香物無得喪祖師意世諦義激揚酬唱東林¶之風西竺之盟江子皓生南澗和尚」
#+END_VERSE
¶

** 懸嶼禪師¶

#+BEGIN_VERSE
「　骨若霜嵒之峭氣如春風之穆和雅曲於明覺之庭¶響清音於曹山之麓正期神駿遠馳所怪收韁甚速
<pb:KR6q0506_J_029-1037b>¶有馥餘馨勤爾追逐日午月圓時是伊真面目」
#+END_VERSE
¶

** 心超關主¶

#+BEGIN_VERSE
「　鬢在霜前自杲神於雪後踰清灨水灘頭驚回蝶夢¶雲門山裏聽徹猿聲萬事不求也青苔布地孤村坐¶斷兮白鳥忘情寧使鮮魚爛壞不隨短敗同行君不¶見牛糞火裏煨芋子馨香滋味久傳名」
#+END_VERSE
¶

** 碧空監院¶

#+BEGIN_VERSE
「　青松作蓋白石可依是非杳絕兀坐忘機只恐性情¶不長久山頭又約野雲飛」
#+END_VERSE
¶

** 法柱監院¶

#+BEGIN_VERSE
「　有金剛不壞之體性經盤錯而匪渝拌叢林遠大之¶身心當逆順而勿懼聞時千奇百怪似可驚疑行處¶七高八低曾無怨惡箇中的旨巳盡分明格外風光¶指揮如意石邊獨坐意悠悠閒看浮雲朝與暮」
#+END_VERSE
¶

** 苕帚菴止飾禪師¶

#+BEGIN_VERSE
「　秋月方顏溫醇入骨厥量有容其言無飾披襟獨坐¶逞憨布袋之風流淡漠怡情儼住山翁之本色打顛¶狗不捏烏藤趕癡蠅安搖白拂既無事業可為欲贊¶如何下筆寫盡伽陀一字無苕帚開花香馞馞」
#+END_VERSE
¶

** 省愚禪師¶

#+BEGIN_VERSE
「　面帶煙霞痕骨有峰巒色時光臨暮年豪興猶未息¶不耐學枯禪懶與狎狂逸一句妙伽陀終身莫肯易¶線斷忽珠拋生平志巳得以此遺後賢瞻仰而取則」
#+END_VERSE
¶

** 松濤慧燈禪宿¶

#+BEGIN_VERSE
「　福城之東吳涇之北有哲人焉僧中模則濤響徹其¶玄音松高見其顏色說實語必後生可規挽頹風則¶先賢是式志同道合者謂真燈照世以詠歌性氣差¶異者雖終日相逢敢保道箇不識」
#+END_VERSE
¶

** 來峰振宗禪宿¶

#+BEGIN_VERSE
「　千尋石壁一帶溪流獨行無伴舒卷自由我笑渠便
<pb:KR6q0506_J_029-1037c>¶宜討盡人羡他樂以忘憂八百珠償口業債西方好¶景不思求」
#+END_VERSE
¶

** 環碧龍河書記¶

#+BEGIN_VERSE
「　深靜若淵溫醇如旭大有來由本無拘束世途孔隘¶人競而爭古道甚寬我讓而穆花木幽清溪漾綠樂¶在其中巳自知詩一卷不須讀有問其誰此是龍公¶真面目」
#+END_VERSE
¶

** 石門東寺梵孝禪宿¶

#+BEGIN_VERSE
「　挺若山松澄如清泚語溪英標緇林綱紀法苑雍容¶時流所倚妙香開基棄之獘屣梵行霜飛孝為宗旨¶慈德洋溢孰不仰止遺烈餘芬偉公繼美我作贊辭¶可補僧史」
#+END_VERSE
¶

** 心純老衲¶

#+BEGIN_VERSE
「　心直如弦德純於綺袈裟搭半肩語默全規矩如意¶手執天花亂飛無累神怡至人宗旨我到定陽可述¶可傳尊宿之名曾聞此矣」
#+END_VERSE
¶

** 璞菴禪人¶

#+BEGIN_VERSE
「　勉於巳躬就勞舍逸毀譽合宜容以其默和爾從時¶法無固必山路深幽松陰覆石縱意所如月明秋色¶咦停眸天外想伊人不知誰是真相識」
#+END_VERSE
¶

** 大慶院具之珍尼¶

#+BEGIN_VERSE
「　冰雪為心溫慈成性德量有容柔和無諍臘樹彌高¶戒珠瑩淨坐而所思夢幻自鏡道在何求行解相應¶恂恂訓徒法法嚴正總持家聲垂芳大慶面目儼然¶更無餘詠」
#+END_VERSE
¶

** 念菴尼¶

#+BEGIN_VERSE
「　丹桂香飄青松影碧兀爾忘緣超然自得參知識險¶難莫辭念彌陀閒忙不易看富貴是漚花視身世等¶夢宅盛德真風世巳傳兒孫不用重鐫石」
#+END_VERSE
¶

** 王公曉居士
<pb:KR6q0506_J_029-1038a>¶

#+BEGIN_VERSE
「　襟度汪洋眉稜朗霽百埃涅而非渝千礪磨而愈銳¶不羡杯中醽醁有至德可以醉心不理絃上宮商有¶逸韻可以響世所立如有卓然向道匪埒同異智操¶般若之神劍瑩金剛之利蓋本乎白業元賓風流俊¶彥抑豈肯夢裏營營分蕉下之斃鹿而以為得計哉」
#+END_VERSE
¶

** 馮爾赤居士¶

#+BEGIN_VERSE
「　捷若鴻飛臞同鶴瘦面有煙霞胸無應垢即俗示真¶記授靈鷲蕭蕭野服譽謝當途落落襟懷夢恬清畫¶據石而談此意孰究羽扇頻搖仁風裕後閱變滄桑¶目空宇宙青水綠波朝溶夕溜獨羨文鳧湜沚如舊¶何人兮識君心白雲兮機相扣」
#+END_VERSE
¶

** 浦洵之與僧對談¶

#+BEGIN_VERSE
「　蕉下斃鹿世所必諍蠅頭微利人所必競洵之浦君¶所趨獨異視富貴等浮雲羅丘壑於胸次謂研道龐¶蘊家風謂居塵陶潛逸志不矜玉樹之歡娛高蹈林¶泉之幽致拄杖有舌說盡妙義居士無聞老衲無示¶庶幾乎方外深知法中臭味」
#+END_VERSE
¶

** 正聞尼¶

#+BEGIN_VERSE
「　般若園中果熟飄香實靈峰深下之種煩惱海裏收¶帆轉棹蓋出塵雅度之儔慈容藹藹至性悠悠繼祖¶續燈有賢子頹瀾將砥衍宗猷(子以揆法姪請)」
#+END_VERSE
¶

** 衛生尼¶

#+BEGIN_VERSE
「　靈根夙植標格軼倫絃斷云早培孤苦辛披緇稟志¶雪柏霜筠如饑嗜道似幻視身德輝流遠秋月一輪¶(子大機禪人請)」
#+END_VERSE
¶

** 吼山德章靜主¶

#+BEGIN_VERSE
「　炯也青眸皤然皓首不實所無能空諸有素位以自¶行仁慈而啟後為愚菴裔衍奕葉之宗猷披古佛衣¶提出塵之綱紐借片石時可應機倩高松日為震吼¶妙語驚人浩且長同儔更有知音否」
#+END_VERSE

<pb:KR6q0506_J_029-1038b>¶

** 沈超宗¶

#+BEGIN_VERSE
「　德厚於地無物不載風拂蘭叢香飛世界自慶耆年¶熏修匪懈母子相憶金仙遺誡大夜夢醒出塵勞外¶繩繩仰瞻虛空不壞」
#+END_VERSE
¶

** 沈超喜¶

#+BEGIN_VERSE
「　以堅密身示柔順體育物如春稟心似矢起後無慚¶出塵有旨世出世間事盡善亦盡美莫問春秋是幾¶多摩尼一貫無終始」
#+END_VERSE
¶

** 楊門丁善人蓮開上品圖¶

#+BEGIN_VERSE
「　柔和稟志淑順持身積慈導物累德富鄰婉言悟俗¶飾智研真信心日益挹道時珍凡花有謝優曇方新¶獨尊無比億劫常春蓮臺上品何足以論」
#+END_VERSE
¶
¶
¶
¶
¶
¶
¶
¶
蔗菴範禪師語錄卷二十九
<pb:KR6q0506_J_029-1038c>¶

