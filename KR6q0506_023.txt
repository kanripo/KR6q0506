#-*- mode: mandoku-view; -*-
#+DATE: 2015-08-30 21:53:13.529256
#+TITLE: 蔗菴範禪師語錄
#+PROPERTY: CBETA_ID J36nB369
#+PROPERTY: ID KR6q0506
#+PROPERTY: SOURCE Jiaxing Canon Vol. 36, No. B369
#+PROPERTY: VOL 36
#+PROPERTY: BASEEDITION J
#+PROPERTY: WITNESS J
#+PROPERTY: LASTPB <pb:KR6q0506_J_023-1006b> 
#+PROPERTY: JUAN 23

 蔗菴範禪師語錄卷二十三¶
侍者行恂錄¶

禪人請自贊下¶

#+BEGIN_VERSE
「　形質未生聖凡誰號爆裂龜文吉凶斯兆臣奉君以¶忠子順父為孝聲聲歎人事之非切切閑師資之道¶如天之高如日之照曾知此箇法門雖列祖傳持諸¶佛說到亦乃紹洞山二十九世雲門淨範為則之秘¶要也
#+END_VERSE
」¶

#+BEGIN_VERSE
「　空裏摘狂花水中捉漚泡絕非虛妄生涯實是本分¶艸料金剛劍倒捏橫揮銕圍山摧嵬落峭量體裁衣¶相頭賣帽面貌易描真假難肖若耶溪上秋風高轉¶使行人悚毛竅
#+END_VERSE
」¶

#+BEGIN_VERSE
「　庸常僧倔強漢蹈輕冰臨大戰珠能照乘悉把撒開¶路可通霄盡將塞斷歸仁之士望影而休負笈之徒¶聞風而倦縱使巧其機神其算敞其筵豐其宴也只¶得一半
#+END_VERSE
」¶

#+BEGIN_VERSE
「　有知識說禪圓活有宗師行道靈變獨此沒智村夫¶萬牛拖拽不轉及時而辦竹竿撈水底月痕稱意所¶需紙撚取石中火焰至勞無功至神莫斷後朝相見¶閻王毫髮難逃業案
#+END_VERSE
」¶

#+BEGIN_VERSE
「　受愚庵師囑踞雲門祖庭烏藤趁顛狗白拂趕蒼蠅¶毒害傷人非是不知知而故犯慈悲育物非是不曉¶曉而勿能先賢凋謝後俊無憑若以此作規式唯多¶錯謬不以此為準的轉不相應坐看南北競頭爭
#+END_VERSE
」¶

#+BEGIN_VERSE
「　不自勵倩人輔勉作住持於事無補心心欲與後昆¶為型步步欲與前哲繼武迺知滄海浩瀚匪資涓滴¶增波曾謂泰山嶙峋不待一塵崇土願如是弘深言¶如是莽鹵或面壁任冰霜或住山冒風雨堪為道中¶盟法中主
#+END_VERSE
」¶

#+BEGIN_VERSE
「　軀止六尺想逐千途願空憍慢壘而振禮為憮願高
<pb:KR6q0506_J_023-1006c>¶揖讓門而弘道遠孚願執龜毛繩制追風鐵馬願張¶兔絲網捉泛海玉鳧但恐老將至鬢將皤力斯匱行¶斯蕪堪埋泉石蚤為計何掇鄙庸上畫圖
#+END_VERSE
」¶

#+BEGIN_VERSE
「　扭脫達磨鼻孔踏開古佛頂門紅紫紛紜隨眼而過¶是非錯綜肆口而言未跨船舷底斷其性命已陞堂¶奧底截其腳跟或謂仇敵或謂至恩塵世茫茫皆罔¶測從頭分析在兒孫
#+END_VERSE
」¶

#+BEGIN_VERSE
「　謂我是渠遭他惑亂謂渠是我還是欺謾即我即渠¶口中說食終不飽非渠非我身上穿衣方免寒四邊¶門路皆關殺一箇閒名何處安有處安風靜鷺眠春¶水嶼夜深月照玉欄干
#+END_VERSE
」¶

#+BEGIN_VERSE
「　儗鳳無翅比龍無鱗求今不求古宜假不宜真不與¶三賢同軌不與十地為鄰腳根未牢時被仲尼喪家¶之誚脊梁靠穩處緘魯祖面壁之脣夕以自惕日以¶自珍我昔險成擔版漢勸君莫作守株人
#+END_VERSE
」¶

#+BEGIN_VERSE
「　蚩蚩如眠蠶閒閒如立鷺懶示趙州無不作雲門顧¶千人萬人說不到處說一句天清地寧千人萬人行¶不來時行一端神驚鬼仆所以聽於愛憎之途而考¶其正意如怨如訴如泣如慕
#+END_VERSE
」¶

#+BEGIN_VERSE
「　揣行乏普賢之至純垂慈微觀音之懇惻安上無坦¶坦卑容惠下少顒顒悅色素所愛育者臨事則高蜚¶未受陶鎔者隨緣而湊集善莫稱揚惡不歎惜蓋謂¶從曠大劫來點牛油燭燒狗糞香修好供養如斯狹¶路相逢應以冤報冤直報直此段深情惟自知豈是¶丹青畫得出
#+END_VERSE
」¶

#+BEGIN_VERSE
「　至道昭於目前靈符懸於肘後不彰萬古徽猷惟弄¶半片瓦缶人憂慧命有層臺累卵之危自視法門有¶煉石補天之手咦心量細於芥子緣位輕於弊帚敢¶開如許大口非酌癡泉定飲狂酒
#+END_VERSE
」¶

#+BEGIN_VERSE
「　山崔巍水清淺視青霄瞠白眼不會禪擔片版即是
<pb:KR6q0506_J_023-1007a>¶渠休更辨擬追思千里遠毅禪人應自勉謀事忠發¶言簡心莫欺行莫舛神出沒妙舒卷要久長當含緩¶遇蔗菴討甚碗形相忘道斯顯洞上宗此蕃衍
#+END_VERSE
」¶

#+BEGIN_VERSE
「　撫人不苟而恩孰可銜立身無私而事多脫紐和合¶則水乳之盟乖違則嫌謗之首蓋滔滔世波惟誙誙¶自守恐如此差異匪才欲望其道之大德之行物之¶親位之久雖為勞神辦志終是虛文掣肘
#+END_VERSE
」¶

#+BEGIN_VERSE
「　時常喝散流雲跡夜深喚出扶桑日花落嵒前鳥不¶銜勞倦則眠饑即食唯要識範為則麼法中罪魁世¶上惡賊
#+END_VERSE
」¶

#+BEGIN_VERSE
「　堂堂幻軀明明夢宅結習紛綸津心荒逸深衷久佇¶可疏萬派壅河時軌難齊強逐四衢長陌是欲秉智¶炬破暗室櫂慧舟拯淪溺信之若人妄想無益
#+END_VERSE
」¶

#+BEGIN_VERSE
「　無玉立珠輝之行尟文經武緯之才師吼謬推於法¶席驚時徒擊於狂雷觀機逗教潑水撒灰箇箇怨入¶骨矣人人語歎奇哉因長想拽孤笻穿草屨春風秋¶月南嶽天台
#+END_VERSE
」¶

#+BEGIN_VERSE
「　芻狗司夜木雞報曉蚯蚓唱歌蝦蟆談道何者頑皮¶虛遊世表有佛無佛不許人住即心非心莫與我擾¶謂救病調劑無靈謂賑饑說食不飽或問向上全提¶酬對於中潦草三片四片白雲一聲兩聲黃鳥
#+END_VERSE
」¶

#+BEGIN_VERSE
「　疏雞岫之脈以暢懷決洞水之流以盈壑非無願也¶銷近時之媢嫉以協恭振古世之熙皞以和衷非無¶心也弘祖道於雍雍大師門於濟濟非無志也育英¶才而誘成業斲美材以資股肱非無意也其如風靡¶人譎所以心灰意冷故世之諡吾曰椎魯朴鈍獃老¶癡子為實錄也
#+END_VERSE
」¶

#+BEGIN_VERSE
「　形容憔悴志氣灰頹不是缽中少飯亦非灶裏無柴¶枉披先佛田衣乏弘濟之功業忝為雲門苗裔成凶¶暴之禍胎仰而戴天俛而履地負罪深矣寧不恧然
<pb:KR6q0506_J_023-1007b>¶慚愕然畏之哉
#+END_VERSE
」¶

#+BEGIN_VERSE
「　石繖峰爭嵩少之雄大而獅子象王小而蜎蜚蝡動¶皆所出也鑑湖水翻曹溪之浪巨而蛟龍黿鼉細而¶魚蝦蚌蜆盡從育焉極聖凡而普攝亙古今而不遷¶可怪吳下阿蒙心戚戚口喃喃謂祖庭寥落法道仆¶顛無力揮戈回白日長思春水伴鷗眠
#+END_VERSE
」¶

#+BEGIN_VERSE
「　法中僭稱法王人中妄號人傑閒少忙多緣寡謀拙¶傷時嗔毒縱行迷俗麤言橫說然則與世不殊類庸¶無別何故聞見驚異畏之如蝎
#+END_VERSE
」¶

#+BEGIN_VERSE
「　指爪剺破虛空腳尖趯翻大地逃蹤匿影無能降禍¶生災罔喻針枯骨作龍吟吹布毛為法施三世如來¶授職提缾歷代祖師分司埽廁獨許侍者參得禪日¶與麤拳長罵詈
#+END_VERSE
」¶

#+BEGIN_VERSE
「　是真是假非威非慈未知往行前言而欲砥澆息諍¶不識典章制度嘗思救獘匡時或席天幕地搓繩縛¶野鬼或逞歡適性嚼飯餧嬰兒以此行止焉得法侶¶明賢傾服膺之禮豕心獸面洗矯抗之姿所以聞而¶多惑見者生疑
#+END_VERSE
」¶

#+BEGIN_VERSE
「　氣等惡神骨非彥聖視職以耳匪納忠言聽司以目¶不遠諂佞觀其語默皆為顛狂失心揆其本跡俱乃¶驚怖殞命既自墮落深坑誘人墜入險阱噫禪德至¶孝頗軼群何復隨流事梟獍
#+END_VERSE
」¶

#+BEGIN_VERSE
「　托跡幻場實隙駒難駐蹈時應物同繫鳥暫留三令¶五申濫廁雲門之化統一呼百諾孰窺悟本之家猷¶秪可喫飽飯上高樓倦來欲睡摸箇枕頭若問向上¶的事休休休
#+END_VERSE
」¶

#+BEGIN_VERSE
「　憑累茫茫過時默默事上無畏敬之條撫下少楷訓¶之則誓危墊而力援笑蜉蝣以聳翼竊服濫吹盜名¶背實其猶沿山野梨編籬枸橘縱爾取之嗜之敢保¶一場酸澀
#+END_VERSE
」
<pb:KR6q0506_J_023-1007c>¶

#+BEGIN_VERSE
「　教海未游禪河妄櫂外德不圓內行匪峭取之于心¶千牢萬穩即之於事七顛八倒忘恩忘義不悌不孝¶曹洞生此杜蠻雲門有是惡少自將罪款供呈免得¶閻羅考校
#+END_VERSE
」¶

#+BEGIN_VERSE
「　祖道不憂脣牙似鐵終日偷安謂為人切逼石虎過¶虹橋策木馬追電轍六塵交輥猶言提向上之綱八¶苦循環強辨是隨緣之訣獅子吼野干鳴有所談無¶畏說歇歇曾知巧未能勝拙
#+END_VERSE
」¶

#+BEGIN_VERSE
「　胸襟愈冷話柄轉長難於語默聽於閒忙非絕塵之¶駿逸徒蹩躠於康莊等其橫豎和泥合水極其小大¶刓圓為方是所以時慚而刻愧者於法自在我為法¶王
#+END_VERSE
」¶

#+BEGIN_VERSE
「　無牙老虎洩香陳麝見面則怡聞名若怕既忘饑餒¶寧舍晝夜恬惔守中平等御下事涉玲瓏語絕縫罅¶臨功不宰遇過惟赦喫浙江米還廬陵價眼前受冤¶日後痛罵我是無嗔汝莫生訝
#+END_VERSE
」¶

#+BEGIN_VERSE
「　至性不存侮嫚作俑壞先佛化門伐空王古塚證臨¶濟是忤逆班頭揭洞山為少林傲種毀不為忡贊不¶為寵者等漢應埋於千丈深坑其必待以自盡何復¶染貌圖形許伊在萬物熙然之世攪得山搖地動
#+END_VERSE
」¶

#+BEGIN_VERSE
「　漏瓢取水潑野火蘸唾粘塵築墻堵長年疏散沒遮¶攔只說家風跨前古阿呵呵甘草甜黃連苦怨兮慕¶兮兩俱忘白雲影裏青山朵
#+END_VERSE
」¶

#+BEGIN_VERSE
「　開大口喫死飯耕空言何利益濟世匪才守土非職¶總忘法道替隆不管祖庭得失謝遙羨於熊蹯受餘¶訕于雞肋若將撐無底船迎萬人敵汝應當自展神¶通莫被者癡獃所惑
#+END_VERSE
」¶

#+BEGIN_VERSE
「　渠即是我繩上添蛇我不是渠波外求水從古天覆¶地擎如今晝行夜止一朝聒譟踏殺木羊兒六戶悄¶然放出紙鷂子孰辨端倪誰定的旨且喚作蔗菴禿
<pb:KR6q0506_J_023-1008a>¶丁人面桃花略相似
#+END_VERSE
」¶

#+BEGIN_VERSE
「　幼知向方長無成業心違重愛虛擲寸陰足蹈空門¶累增永劫維世道無一簣之功為己躬贏半頭之雪¶晴適閒鷗春翻夢蝶信若不行莫如弗說
#+END_VERSE
」¶

#+BEGIN_VERSE
「　瞥喜瞥嗔炎天飛雹或語或默寒谷奔雷笑釋迦是¶已灰之木謂彌勒乃未燒之坏咄你有甚長處漁唱¶蘆灣秋雁來
#+END_VERSE
」¶

#+BEGIN_VERSE
「　妙境在眼非見佳音屬耳無聞每從北山下雨長向¶南山起雲搜盡碓坊獘病埽除玉笥功勳三尺遊絲¶強石女織成蜀錦一枝蒿矢遣土兵射退秦軍總道¶伎倆止此其如勝負難分便恁麼去驢叢驢隊馬愛¶馬群
#+END_VERSE
」¶

#+BEGIN_VERSE
「　此漢本無根基焉可形容比賽既落夢幻戲場妍醜¶摶量何礙行藏淡漠儼同燕子低飛膽氣粗豪不異¶屠兒魁獪莫教理白分清自見時和道泰懷中若更¶有疑問取東村王大
#+END_VERSE
」¶

#+BEGIN_VERSE
「　譬石非堅喻綿非軟比水非清例火非煖捨此四條¶活路若道如何舒卷千般委曲周旋猶謂賢愚不辨¶德大則怡福微斯赧所以長合掌低頭細把髭鬚來¶撚
#+END_VERSE
」¶

#+BEGIN_VERSE
「　說頭忘尾指西遺東閉門救火穴土出空尊貴位中¶不肯住腳鬧市叢裏懶與曲躬一箇泥丸要打盡蜚¶天俊鳥半邊破網欲兜盡過樹猛風喚犬吠驢鳴桃¶紅柳綠總是佛法大意恐如此杜撰行事不惟勞而¶無益深歎迂人敗乃公
#+END_VERSE
」¶

#+BEGIN_VERSE
「　六道郵吏三界傭民未完宿債莫問艱辛撐祖父門¶庭少止沸殄魔之威德為人天眼目無大權化物之¶慈仁欲描我拙傳我真則增汝累塞如津後來懸挂¶重思想撦碎燒灰任爾侁
#+END_VERSE
」¶

#+BEGIN_VERSE
「　生松陵不識吳地鄉談住雲門不諳越山風景死貓
<pb:KR6q0506_J_023-1008b>¶兒當街賣破草鞋頭上頂有時鬚長髮短不異摸魚¶李四翁有時辣手麤拳宛同剝狗張三省欲思道之¶維時德之伏懭眾之森嚴禮之齊整待到驢年寐語¶未醒
#+END_VERSE
」¶

#+BEGIN_VERSE
「　笠澤湖一吸吸乾玉笥山一踏踏倒為憐無地可埋¶藏特來資聖尋煩惱貶虛空不大褒微塵不小接絕¶群之駿恆把面皮翻轉見沒尾之狐惟將牙齒緊咬¶摘瑕多懷惠少錯思量欠老到有充饑渴望纖毫傾¶出明珠一栲栳
#+END_VERSE
」¶

#+BEGIN_VERSE
「　心麤類田舍翁氣浮同市井客死句活句罔辨根元¶全提半提焉知準則四海禪流不謬參尋腳未跨門¶咸遭誑惑道真不真是即非即舉世無人識得渠少¶室老胡空覷壁
#+END_VERSE
」¶

#+BEGIN_VERSE
「　山靜春和白晝長綠陰獨坐細思量石頭路上風猶¶古祖父園中艸欲荒利己勤心非勇銳為人氣力少¶強梁化門雖啟慚甘露家法嚴明可不妨
#+END_VERSE
」¶

#+BEGIN_VERSE
「　拙于機籌隘于見量無解黏去縛之功能有喪本失¶真之狂妄娓娓誘其後昆紛紛獎其宗尚分明是諸¶方讎人如何為一代郢匠相逢狹路不相饒惡名萬¶古垂霄壤
#+END_VERSE
」¶

#+BEGIN_VERSE
「　青山層層白雲片片地厚天高晝明夜暗有形有相¶一筆可描無影無蹤千眼難見若還格外丈夫決不¶看他觜面驍果敗秦元首隆漢
#+END_VERSE
」¶

#+BEGIN_VERSE
「　開眼見明閉眼見暗公案千差吾道一貫若恁麼解¶會深窖埋人不恁麼商量晴沙落雁恁麼不恁麼二¶邊俱截斷平懷亦剷除且如何批判玉鷺低翔夜月¶高金烏飛入上林苑
#+END_VERSE
」¶

#+BEGIN_VERSE
「　棄實求名離形索影思慮未周恥辱已等住持缺三¶種力千聖莫能扶操道存一點私萬夫推不醒何似¶幻住浮蹤朱涇泛艇相呼相諾日悠悠我肯只嫌你
<pb:KR6q0506_J_023-1008c>¶不肯
#+END_VERSE
」¶

#+BEGIN_VERSE
「　無親無疏不嗔不喜變化俄生惡毒無比情識路禁¶止不通聰明資刮削到底悟佛知見總謂假名荷負¶宗乘皆為剩語苟以為傳曹溪藥嶠之命燈而號雲¶門治化之孫子恐其非也乃為起禍生災十字街頭¶白晝攫金之活賊庶不謬矣
#+END_VERSE
」¶

#+BEGIN_VERSE
「　賤比珍奇貴踰土塊與人斷盡命根自未洞明心地¶如來無禪祖師無意月西俱西日麗則麗隨病受藥¶之權循器定空之喻試問英賢會也不會要期妙翅¶搏風切莫瞎驢趁隊
#+END_VERSE
」¶

#+BEGIN_VERSE
「　有賣油老子之骯髒無射虎將軍之銛鋒都謂作唱¶道知識孰料是亂世元兇路逢王彥博決不肯相容¶要問西來旨訣燒香作禮至恭笑殺嵩山缺齒翁
#+END_VERSE
」¶

#+BEGIN_VERSE
「　絕町畦離背面聽不聞覷不見心怨則推瞿曇入火¶坑情怡則扶胡猻上金殿論罰無鄭聲之淫據賞有¶周雅之亂明眼高流如何定案呵呵吾無諂曲此道¶一貫
#+END_VERSE
」¶

#+BEGIN_VERSE
「　媚夤緣一味蕭條提正令十分雄壯籌室充繁人所¶欣門庭巧設我多讓既總不相當別有何醞釀懶施¶臨濟喝慵捏德山棒愛搖木鐸紫陌風塵喜放輕舠¶白蘋煙浪寥寥莫謂無知音華亭尊宿普化和尚
#+END_VERSE
」¶

#+BEGIN_VERSE
「　紛拏同野馬奮躑類猿狙未識胡達磨之道罔讀孔¶仲尼之書力不費而毀六群墻塹口不言而換七眾¶門閭惟難測者眉毛翦翦最易明者心境如如一片¶閒情無處著高山來釣放生魚
#+END_VERSE
」¶

#+BEGIN_VERSE
「　衡石定輕重古鏡分妍醜一法若參差萬物失綱紐¶惟此生白強長年顛倒走碾須彌為微塵喚驢腳作¶佛手縱使虛空消殞時無底合盤傳不朽聖莫能識¶汝曾知否咄
#+END_VERSE
」¶

#+BEGIN_VERSE
「　通身是眼見猶難通身是口讚不及丹青絕不假思
<pb:KR6q0506_J_023-1009a>¶惟闊狹短長齊畫出逞公子風流費老婆脣舌銕枷¶纔脫秀州糞器重擔越國真與不真識與不識看鷺¶水邊飛得來花底立
#+END_VERSE
」¶

#+BEGIN_VERSE
「　綿綿纏纏鄙鄙嗇嗇玩弄三毒蛇窩藏六門賊欲動¶欲靜似雷奔或散或聚如電掣帶累祖父狼藉本分¶家私殃害兒孫攪亂現成途轍有問者漢實情未到¶中年齒缺大嚼虛空嘔出些炎天飛作千嵒雪
#+END_VERSE
」¶

#+BEGIN_VERSE
「　鬥並木雞鳴非金鳳縛鬼芒繩出蛆糟甕不能機外¶轉機惟向夢中說夢丹桂從雲門而飄馥浮譽空馳¶白手撐石繖以垂陰虛名幻動未曾正眼視人敢望¶佳肴進貢負糞蜣蜋無厭情怒罵家風壞曹洞
#+END_VERSE
」¶

#+BEGIN_VERSE
「　砂鍋煮飯木杓舀泉饑餐渴飲兀坐橫眠深山有如¶是寬舒鑽頭無縫罅鬧籃有如是逼窄插足甚蹁躚¶不是自己顛倒亦非別人抽牽浪蕩野牛償宿債落¶花風雨總相便
#+END_VERSE
」¶

#+BEGIN_VERSE
「　尋油沙裏聽水爐中硃砂畫月度尺量空方且爭步¶趨於奇詭堅好惡於異同心則洞明無方恢廓家業¶義雖激切弗能延攬英雄眼突穴頭髼鬆可溫可厲¶作啞作聾拍檀板歌雪曲日出西方夜落東
#+END_VERSE
」¶

#+BEGIN_VERSE
「　向上事二聽絕聞格外機五眼莫睹參遍世間知識¶靡不指東話西多見天下英靈盡是釘樁搖櫓因此¶于秀州路怨氣直沖在石繖峰惡聲亂吐出師門嫚¶罵師踞祖室反蔑祖秪望山水裏稱其豪雄漁樵中¶肆其威武誰想不義丹青將面貌短長畫出無處藏¶無處躲
#+END_VERSE
」¶

#+BEGIN_VERSE
「　說行不行欲止不止無一法與人唯杜蠻作主雲門¶乾矢橛畢竟非伊晴沙白鷺鷥完全是你鞭鐵牛耕¶空劫田園牽石虎入長安鬧市心兮日勞功兮日弛¶開眼明明落陷阬千手大悲扶不起
#+END_VERSE
」¶

#+BEGIN_VERSE
「　鳥窠吹布毛可斷會通妄想龍潭度紙燭即燒德嶠
<pb:KR6q0506_J_023-1009b>¶葛藤何爾笨漢一無可憑既荒出世之道竟無涉俗¶之能利路多方畏而縮手豪門大敞懶以鞠躬逢蠢¶蠢迷生顏溫冬旭見稜稜英士氣肅寒冰致怨如食¶中砒鴆貽譏猶席上臭蠅匪求愛不須憎但將埋向¶糞埽堆裏到虛空銷殞時緩緩放他出來隨類赴機¶喫些餿酸冷熱竊敢當仁不讓始謂相應
#+END_VERSE
」¶

#+BEGIN_VERSE
「　參數員知識曾經九上三登飽廿載風霜知得眼橫¶鼻直絕無飾己體裁非有為人奇術熾無明焰處處¶相炎入生死流塵塵混跡冒如是虛名負如是實累¶己我心痗而悔恨靡及何有志之士自遠而至忘年¶而依種種認之為模作則
#+END_VERSE
」¶

#+BEGIN_VERSE
「　六度非嚴四緣式準未餓而餐不宵而寢時張馬觜¶或咨向上旨訣惟道罷休日[番*支]驢脣有問格外風規¶總言不審隘於含容恣於剛很活突眼珠掀昂鼻枕¶千般醜陋已生成何必塗脂重抹粉
#+END_VERSE
」¶

#+BEGIN_VERSE
「　短髮垂垂癡腸縷縷獨立乾坤不求伴侶弘道則忽¶慢不勤操志則冥頑無比妄欲徵曹溪文獻而發米¶顛之狂竊思大雲門譜燈而直明教之矢取悅非鸞¶鳳和鳴所適唯虎狼行履疾毀愈多咒罵不死閒名¶已著乎北燕南越賢禪猶不知而更問其底裏此是¶曹洞家裏罪人愚菴室中敗子
#+END_VERSE
」¶

#+BEGIN_VERSE
「　惡不足稽美無可譒惟喫惟屙隨坐隨臥遠呈蓋世¶奇珍喝作陳年滯貨喚木童吹雲外之簫要石女拽¶磎邊之磨問西來意咄咄書空遇脫腔歌欣欣唱和¶祖父有廣博門風不能徹底施為偏愛踏月尋秋驚¶起東村王大所以比較推窮天上天下最沒傝[仁-二+(天/韭)]者¶是你第一箇
#+END_VERSE
」¶

#+BEGIN_VERSE
「　形為業繫起滅同漚南柯蟻穴入夢來遊前醜後妍¶鏡鏡相照者邊那畔法法全周放之山嵒春和而藹¶置之最祉秋晚而愁尊貴不處顛倒隨流活計赤貧
<pb:KR6q0506_J_023-1009c>¶無滲漏真為芙蓉大祖二十二葉之孫子亦乃敗雲¶門祖胄之魁頭
#+END_VERSE
」¶

#+BEGIN_VERSE
「　路窮海角跡遍天涯自知無道可悟即便退步還家¶盟心一泓秋水愜意萬樹晴霞謂非法苑祥麟斯言¶不謬謂是雲門種草此說無差擬欲居正位顯宗猷¶超時調口巴巴欸單絲難繡錦兩鬢糝霜花
#+END_VERSE
」¶

#+BEGIN_VERSE
「　盛氣革囊受辛搗臼大旱空雷瑤筵瓦缶好處不見¶褒揚惡物惟聞詈敺平地趁狗跳墻懸崖逼人撒手¶意悠悠若出谷之雲心落落如斷絲之藕已經萬怨¶千憎說甚提衡四生九有此是你自取之禍而不必¶滌瑕洗垢
#+END_VERSE
」¶

#+BEGIN_VERSE
「　髮有點雪之斑面帶寒霞之色為雲門嫡胤無化行¶天下之道稱愚菴真子缺春到人間之德將扶持法¶運而氣或自雄欲振祖綱而志與誰匹實愧虛名已¶浪傳奚辭再語為憑軾一任諝子持歸和霧懸空堆¶塵挂壁有問渠是阿誰秪消道箇不識(語浪諝知客請)
#+END_VERSE
」¶

#+BEGIN_VERSE
「　雲門翼贊三春曹山親依兩夏好語不見褒揚惡棒¶無因亂打直鉤終不釣蝦蟆義斷情忘真亦假碧公¶既自有英聲抑以超逸絕塵何復將陋形濃抹淡寫¶別有高標繼祖翁此心非我能知也(碧空曙監寺請)
#+END_VERSE
」¶

#+BEGIN_VERSE
「　眼裏有碧天之空曠聖階凡級誰分腳下無紅線之¶繫留吳地越山莫問調御龍象其道德全虧勞事巾¶瓶而寒暑不慍將北斗換南辰嚴冷顏為慈訓固宜¶竺土大仙心密付聯芳待神駿(竺仙宸侍者請)
#+END_VERSE
」¶

#+BEGIN_VERSE
「　著著為人不愜人意步步退已靡益己躬有長處者¶激以雷電忘恩義者穆以春風般般顛倒種種朦朧¶陵滅愚菴家猷話已行遍天下重將渠淡妝濃抹豈¶再想門庭熱鬧風從虎雲從龍(靡已禪人請)
#+END_VERSE
」¶

#+BEGIN_VERSE
「　楚山頭越山尾壞衲破瓢衝寒暑同住已多時不¶容吐一語思歸畫此陋形切莫當陽挂起恐被傍觀
<pb:KR6q0506_J_023-1010a>¶詬罵連你也在裏許(湖廣當陽楚容一禪人請)
#+END_VERSE
」¶

#+BEGIN_VERSE
「　非金馬神蹄向諸方傲倪衝突無玉堂俊骨與列祖¶奪席抗衡傳洞上燈不恢張石頭基業衍雲門派恆¶藐忽古佛宗猷負須彌莫嫌重肩蠅翼匪為輕撥虛¶空尋針縫罅將黑豆換人眼睛般般悖理種種違情¶祖父家私俱喪盡敢稱弘道利群生(配入祖幀)
#+END_VERSE
」¶

#+BEGIN_VERSE
「　身不能青雲矯矯口不能白雪霏霏勞寸心夙夜不¶寐懷先哲與道自違既已隨群而逐隊敢言今是而¶昨非布毛吹起成何事流落人間遍地飛(雪峨侍者請)
#+END_VERSE
」¶

#+BEGIN_VERSE
「　性直謂剛很情和嫌柔軟好惡既由人是非不須辨¶無鹽無醬我惟薄福住雲門任怨任勞汝亦悔氣來¶合伴已欣青松亭亭白雲冉冉山高曰岊絕囂而絕¶塵草舍為菴自居亦自勉庶幾云清不加澂濁不能¶染(岊菴副寺侍側)
#+END_VERSE
」¶

#+BEGIN_VERSE
「　高兮不扳低兮匪即祖意教意有口說不來好言惡¶言有耳聽不入技淺涉而愧心擔重負而慚德白雲¶堆裏廬問懶殘黃菊籬邊句吟彭澤蓮禪檢點自生¶平定應笑我無出息(蓮生俱禪人請)
#+END_VERSE
」¶

#+BEGIN_VERSE
「　要說禪禪不曾參欲行道道不曾悟屬耳猒是非之¶聲舉足亂聖賢之步猜疑者謗詈橫生深信者雅愛¶相顧被人逼到五山生平醜拙俱露因道誼藹然者¶穆穆來峰致我頻過坐談其故實意全機向上酬一¶笻天外無回互(聖機侍者請)
#+END_VERSE
」¶

#+BEGIN_VERSE
「　癡頑署號遲笨成名從曹山而至五山腳跟不穩欲¶省事而轉多事懊惱徒增琅玕下等人不來舉步過¶環碧坐談喫茗長嘯一聲遂喚曰瓚林瓚林善自保¶護不待三十年後此話大行(瓚林侍者請)
#+END_VERSE
」¶

#+BEGIN_VERSE
「　氣硬心高眼深鼻大道德總荒蕪言行豈相顧問家¶常緩急半合半開論時事安危不隱不露我爾皆苦¶辛好惡免告訴既同業報自難逃要咬陳薑呷酸酢
<pb:KR6q0506_J_023-1010b>¶(不露印副寺請)
#+END_VERSE
」¶

#+BEGIN_VERSE
「　髮稠霜莖形同孤鶩操道茫茫隨時碌碌資聖雲門¶八九載虛擔為法之名福城天華六七年實負代庖¶之恧恩多者盡作冤讎情忘者皆成骨肉遙羨懶殘¶煨芋香徘徊月下清吟獨者般愚鈍漢合向白雲深¶處埋如何謬傳洞上之宗而竊位五山妄稱尊宿(存於¶東塔)
#+END_VERSE
」¶

#+BEGIN_VERSE
「　栽田博飯曹山平陸電室蜃樓幻居夢宿陵滅面壁¶宗風倒置愚菴機軸我在雲門萬事艱汝現大悲千¶手目頭也正尾也正何須格外覓知音恩于斯怨于¶斯伊蘭秀茝同芬馥莫問心燈是幾多花前一笑堪¶相續
#+END_VERSE
」¶

#+BEGIN_VERSE
「　矢直為懷太虛比量以之事師求友必敬必誠以之¶律己誨徒不欺不誑師則深信無疑友則憎嫌匪諒¶思法門振綱肅紀有志無能痛倫理反古異常識時¶都讓酒顛發于曹山氣分絕于龍象因茲鷺浦趁晴¶鷗灘放浪坐聽流言過耳邊醜陋端嚴皆幻妄
#+END_VERSE
」¶

#+BEGIN_VERSE
「　松陵棄親苕溪薙染煙水浪遊光陰荏苒悟本燈傳¶愚菴緒纘法會數陳名實一款賣狗懸羊虛空釘扁¶跂古德慚媲今道赧定力輕微業風旋轉舌上苔生¶鬢邊霜糝簡點平生彌天過犯
#+END_VERSE
」¶

#+BEGIN_VERSE
「　年未半百髮白齒搖身似野鷗心灰意冷是廬陵後¶裔不能大廬陵之門戶為愚菴先鋒無力奠愚菴之¶彝鼎羅張旂猷擬勗下秋猶以短綆而汲深井簡點¶生平惟多慚耿密意明明在汝邊宜自愛宜自警
#+END_VERSE
」¶

#+BEGIN_VERSE
「　天有時而寧地有時而息此漢何茫茫論年無定跡¶謂欲陶聖鑄凡不願得寸為尺生平志趣惟任直鉤¶幻影隨身忽南轉北智明禪者以我歷盡艱辛將辦¶己躬倩人繪斯陋質真與不真總挂東壁有問題言¶在幾時正是戊申元旦日
#+END_VERSE
」
<pb:KR6q0506_J_023-1010c>¶

#+BEGIN_VERSE
「　說有機軸行無準繩燕默時不入那伽大定揮霍處¶非圖熱鬧門庭逼五障人疾得成佛勒千里驥未許¶奔騰一般淡漠別開時路三間茆屋堪大祖燈其不¶欺心故無罪過以質直性致有嫌憎扶何法運扯甚¶葛藤數峰明月夜當午輸與山僧總不能
#+END_VERSE
」¶

#+BEGIN_VERSE
「　滿面愁半頭雪謂行道徒苦辛欲為人空嘔血天不¶高地不厚誑惑後賢風可繫海可乾平欺先哲非怨¶逢五濁惡世而歎正法陵遲秪惱不義之丹青將醜¶陋形容畫出而與天下英彥爭衡使我無由分說
#+END_VERSE
」¶

#+BEGIN_VERSE
「　山斯明水斯瀏松可盟石可友欲隱遯少羚羊挂角¶之緣謂利生無老虎攫人之手雖云有語向誰傾只¶好攢眉而低首西泠路甚寂寥新豐吟孰勤口痛哭¶法門種種情谷鳴親近還知否
#+END_VERSE
」¶

#+BEGIN_VERSE
「　東馳西逐月移雲駛撫訓徒子而徒子視為寇讎周¶旋同儔而同儔恨入骨髓有時縮在三家村裏指摘¶紛紜有時放在十字街頭猜疑並起至親骨肉尚如¶此陌路人那有好顏待你(月儔禪人請)
#+END_VERSE
」¶

#+BEGIN_VERSE
「　出言不善委曲開口撞倒泰山煩惱路邊裁三毒荊¶棘無明場上放一味癡頑若將打殺了狗也不要喫¶說甚人天罔測佛祖難攀(三山禪人請)
#+END_VERSE
」¶

#+BEGIN_VERSE
「　心已灰寒形漸衰老夜嫌睡遲朝怕起早鬥劣不鬥¶勝傲殺古人貪懶復貪閒豈知祖道千斤擔子閣誰¶肩堂前日見生青草(古堂禪人請)
#+END_VERSE
」¶

#+BEGIN_VERSE
「　饑怨飯遲臥嫌夜迫虛妄之媒散亂之賊居靜室春¶去秋來住叢林有名無實或者道如行空之月處處¶分輝輥盤之珠塵塵絕跡也是念佛一聲漱口三日¶(日輝禪人請)
#+END_VERSE
」
<pb:KR6q0506_J_023-1011a>¶

